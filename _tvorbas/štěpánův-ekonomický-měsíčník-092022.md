---
layout: tvorba
title: Štěpánův ekonomický měsíčník 09/2022
date: 2022-09-30 00:00:00
description: >-
  Shnutí těch nejdůležitějších událostí ze světa české ekonomiky a rozpočtové
  politiky za září roku 2022.
author: Štěpán Drábek
featured: true
featured_image: /uploads/nahled-na-web.png
categories: dalsi tvorba
download:
video-url: '-ieY__AQJLw'
seo:
  title: Štěpánův ekonomický měsíčník září 2022
  description: Štěpánův ekonomický měsíčník září 2022
  social_image:
  twitter_card: >-
    Bitperia, Ekonomie Jednoduše, Bitcoin, ekonomie, inflace, cenový strop,
    strukturální deficit, státní rozpočet, měnová politika, ekonomický měsíčník,
    2022, září
  keywords: >-
    Bitperia, Ekonomie Jednoduše, Bitcoin, ekonomie, inflace, cenový strop,
    strukturální deficit, státní rozpočet, měnová politika, ekonomický měsíčník,
    2022, září
  hide-from-google: false
_comments:
  title: Max 70 characters
  social_image: landscape 1200 x 600px
---
Tento text shrnuje ty nejdůležitější události ze světa ekonomiky a měnové politiky za měsíc srpen roku 2022.

**1\. ČNB a úrokové sazby**

Česká národní banka se na svém pátém měnovopolitickém zasedání v letošním roce rozhodla pro stabilitu svých úrokových sazeb. To znamená, že hlavní úroková sazba, kterou Česká národní banka nepřímo ovlivňuje množství peněz v oběhu (pomocí takzvaných&nbsp;*repo operací*) a tím reguluje cenovou hladinu –&nbsp;*2T repo sazba&nbsp;*– zůstala na&nbsp;**7 %**,&nbsp;*lombardní sazba&nbsp;*na&nbsp;**8 %&nbsp;**a&nbsp;*diskontní sazba&nbsp;*na&nbsp;**6 %**.**1&nbsp;**Jednalo se o první zasedání bankovní rady ČNB v novém složení, v čele s guvernérem&nbsp;*Alešem Michlem*, které přerušilo více než roční sérii neustálého zvyšování regulovaných úrokových sazeb.**2&nbsp;**Pro ponechání úrokových sazeb na této úrovni hlasovalo&nbsp;**5&nbsp;**členů bankovní rady. Zbylí&nbsp;**2&nbsp;**členové byli pro zvýšení úrokových sazeb o jeden procentní bod. Tento měnovopolitický krok se dle slov pana guvernéra a ředitele měnové sekce ČNB**3&nbsp;**opírá o&nbsp;*základní scénář&nbsp;*letní prognózy České národní banky. V ní byl kvůli vysokým nákladovým tlakům**4&nbsp;**v prostředí zvýšené nejistoty&nbsp;**posunut horizont měnové politiky&nbsp;**z předchozích&nbsp;**12–18&nbsp;**měsíců na&nbsp;**18–24&nbsp;**měsíců, jinak řečeno ČNB provádí takové kroky, aby vrátila inflaci zpět k jejímu&nbsp;**2%&nbsp;**inflačnímu cíli do jednoho a půl roku, až dvou let. Zda je tento krok dočasný či trvalý však není zvyjádření ČNB patrné. Předpokladem tohoto scénáře je ukotvenost&nbsp;*inflačních očekávání&nbsp;*ekonomických aktérů, tedy to, že producenti i spotřebitelé očekávají výši inflace v horizontu měnové politiky na úrovni inflačního cíle.

Tento základní scénář, který popisuje důvody pro stabilitu úrokových sazeb, se však neshoduje s minulým základním scénářem, který ukazoval potřebu zvýšit sazby na&nbsp;**8 %**.**5&nbsp;**Standardní výpočet základního scénáře dokonce ukazuje pro správnou měnovopolitickou restrikci v původním horizontu měnové politiky potřebu výše úrokových sazeb na&nbsp;**10 %**.**6**

Česká národní banka na svém pátečním zasedání s analytiky rovněž zveřejnila&nbsp;*alternativní scénář&nbsp;*prognózy měnové politiky, který bere v potaz neukotvenost inflačních očekávání, konkrétně na úrovni&nbsp;**5 %&nbsp;**do roku&nbsp;**2023**.

1

*Obr. 1: Scénář s inflačními očekáváními na 5 %. Zdroj: ČNB*

Pokud by se ČNB řídila tímto scénářem, měli bychom dnes úrokové sazby (respektive&nbsp;*3M PRIBOR*) nad hranicí&nbsp;**10 %&nbsp;**a silnější kurz koruny. Měření inflačních očekávání je bohužel dost obtížné a často velmi nepřesné. Dle dat, kterými v současnosti disponujeme, jsou inflační očekávání&nbsp;*nefinančních podniků&nbsp;*v horizontu roku na úrovni&nbsp;**9 %&nbsp;**a v horizontu tří let na&nbsp;**7 %**. I inflační očekávání&nbsp;*finančního trhu&nbsp;*jsou v obou časových údajích nad inflačním cílem České národní banky.**7&nbsp;**Česká národní banka, navzdory těmto datům, na svém měnovopolitickém zasedání brala v potaz zcela ukotvená inflační očekávání.

Důležitým prvkem prohlášení bankovní rady na tiskové konferenci byla zpráva, že ČNB bude nadále bránit nadměrným výkyvům kurzu koruny. Což jednoduše znamená, že bude intervencemi na&nbsp;*devizovém trhu&nbsp;*(odprodejem svých&nbsp;*devizových rezerv&nbsp;*vpodobě eur) znemožňovat oslabení koruny, které by mohlo celou naši inflační situaci ještě zhoršovat. Nemálo ekonomů však kritizuje používání devizových intervencí, coby&nbsp;*nekonvenčního nástroje&nbsp;*měnové politiky, jako jediného prostředku kboji proti bezprecedentně vysoké inflací. Normalizovat úroveň devizových rezerv na dobu před kurzovým závazkem (**2013–2017**), kdy ČNB vytvářením českých korun a jejich okamžitým odprodejem do eur&nbsp;*devalvovala&nbsp;*naši měnu s cílem dosažení inflačního cíle v čase nulových úrokových sazeb, v současné výjimečné situaci skutečně může dávat dobrý smysl, neboť nadměrné rezervy zahraničních měn by dodnes mohly působit proinflačně. Avšak zcela vypnout&nbsp;*úrokový kanál transmisního mechanismu&nbsp;*měnové politiky ČNB se nám pro postupný boj s nadměrným růstem cen spotřebních statků může vymstít. Vysoký&nbsp;*úrokový diferenciál&nbsp;*kurzu české koruny dlouhou dobu pomáhal. Ale tím, že se Česká národní banka rozhodla pro stabilitu úrokových sazeb, zatímco ostatní významné centrální banky zahraničních zemí své úrokové sazby začínají postupně navyšovat, se pro nás tento pozitivní rozdíl zmenšuje, což má v naší malé a otevřené ekonomice negativní vliv na kurz. Spoléhat se pouze na&nbsp;*kurzový kanál&nbsp;*s okamžitou reakcí může být riskantní a může to také vést ke snížení kredibility ČNB splnit svůj závazek v podobě zkrocení inflace v očích investorů, ale i běžných spotřebitelů.

2

Objem transakcí s devizovými rezervami České národní banky pro posílení koruny (na rozdíl od jejího oslabení) není neomezený. Limitem jsou stávající rezervy zahraničních měn. Jen v červnu tohoto roku jsme využili zhruba&nbsp;**7,1 mld. eur****8&nbsp;**z celkových cca&nbsp;**149 mld. eur**.**9&nbsp;**Tyto rezervy není možné využívat donekonečna. Když by cenová hladina nadále rostla, a to rychlejším tempem, než jaké predikuje ČNB, nemusely by být tyto rezervy pro boj s vysokou inflací dostatečné. Posílení české koruny o&nbsp;**10 %&nbsp;**(tj. velmi nepravděpodobný scénář) na úroveň&nbsp;**22 czk/eur&nbsp;**by navíc potenciálně mohlo z inflace ukrojit jenom&nbsp;**1,5–2&nbsp;**procentního bodu, čímž bychom se nedostali zpět k inflačnímu cíli.**10&nbsp;**Což je jeden z hlavních důvodů, proč někteří ekonomové tento krok ČNB kritizují.

Součástí základního scénáře letní prognózy České národní banky je i nešťastné tvrzení, že dojde k oslabení české koruny až k úrovni&nbsp;**26 czk/eur**. To je opravdu nemilá zpráva, vzhledem k tomu, s jak velkým úsilím se navzdory tlakům spekulantů na devizovém trhu snažila ČNB udržet kurz koruny na úrovni&nbsp;**25 czk/eur**.**11**

*Obr. 2: Vývoj kurzu české koruny vůči euru dle prognózy České národní banky. Zdroj: ČNB*

Nejistota na tuzemském finančním trhu tak i kvůli tomuto oznámení nepřestává růst. K onomu růstu přispívá zejména fakt, že je bankovní rada názorově rozdělena. Tomáš Holub na prvním zasedání bankovní rady v jejím novém složené uvedl, že&nbsp;*jako signál kontinuity měnové politiky ČNB by bylo žádoucí konsensuální navýšení úrokových sazeb i v menším rozsahu, než by dle něj osobně bylo správné.&nbsp;*Tento návrh podpořil i viceguvernér Marek Mora, nikoli však ostatní členové sedmičlenné bankovní rady.**12**

**2\. Inflace v ČR**Rychlost růstu cen spotřebních statků zpomalila o&nbsp;**0,3 %&nbsp;**z červnových&nbsp;**1,6 %&nbsp;**na úroveň&nbsp;**1,3 %&nbsp;**(m/m). V meziročním vyjádření (y/y) se pak jedná o&nbsp;**17,5%&nbsp;**inflaci, o&nbsp;**0,3 %&nbsp;**vyšší než k minulému měsíci.**13**

3

*Obr. 3: Inflace v meziročním a meziměsíčním vyjádření ČR. Zdroj: Vlastní zpracování*

Červencová inflace (y/y) skončila pod odhadem trhu (**17,9 %**) i analytiků České národní banky**14&nbsp;**(**18,8 %**).**15&nbsp;**Inflace (tempo růstu cen)&nbsp;**klesá**, a dokonce se i zrychluje tempo tohoto poklesu (přesto dochází k růstu cen**\***). Někteří by ale mohli namítat, že tempo růstu cen v meziročním vyjádření stále roste, což je nepochybně pravdivé tvrzení. Ovšem v tak dynamické době plné nejistoty, v prostředí, kde souběžně účinkuje mnoho různých inflačních tlaků a kde důvěra lidí v návrat k cenové stabilitě klesá, je mnohem relevantnější údaj meziměsíční inflace, která udává jasný trend té meziroční. V časech „normálních“, kdy se skutečná inflace tak moc neodchyluje od inflačního cíle centrální banky a kde poptávka není tak heterogenní jako dnes, skutečně nedává moc smysl se na inflaci dívat pohledem meziměsíčních změn (v desetinách či dokonce setinách procentního bodu). Dnes je ale doba jiná. Kdůležitým změnám v ekonomickém chování lidí dochází mnohem častěji a rychleji než dříve. Proto je pro nás nyní důležitější údaj meziměsíční inflace, a ta podruhé v řadě&nbsp;**klesla**. To je vskutku pozitivní zpráva. Ovšem ještě by zdaleka nebylo správné radovat se. V celkové inflaci jsme si oproti červnu vůči ostatním státům Evropské unie polepšili. Už u nás není inflace nejvyšší hned za zeměmi Pobaltí (Lotyšsko, Litva a Estonsko), nýbrž se před nás dostaly&nbsp;**4&nbsp;**nové země (přičemž v Litvě byla červencová inflace nižší než u nás, tudíž fakticky jen&nbsp;**3**). Ale stále zdaleka nejsme mezi těmi nejlepšími.**16&nbsp;**A jádrová inflace (tj. inflace očištěna o sezónní vlivy a změny regulovaných cen) je u nás stále jedna z těch úplně nejvyšších v celé EU.

4

*Obr. 4: Červencová HICP inflace v zemích EU. Zdroj: Eurostat, Petr Bartoň*

Červencová inflace, kterou nám naměřil&nbsp;*Statistický úřad Evropské unie&nbsp;*neboli&nbsp;*Eurostat*, byla&nbsp;**1,3 %**, tedy stejná jako ta, kterou pro tento měsíc zveřejnil&nbsp;*Český statistický úřad*. V ročním vyjádření je přitom na úrovni&nbsp;**16,8 %**.**17&nbsp;**Čtenář se v tento moment dost možná diví, proč se inflace měřená ČSÚ (**17,5 %**) a Eurostatem (**16,8 %**) v ročním vyjádření neshodují. Důvod je prostý. Oba tyto statistické úřady totiž využívají jiné metodiky pro měření růstu spotřebitelských cen. U nás jsou v indexu spotřebitelského koše (**CPI**), kterým se inflace měří, jiné položky než v tom, který k měření inflace používá ECB (**HICP**). Součástí harmonizovaného indexu spotřebitelských cen (HICP) totiž není imputované nájemné**18**, kterému je v našem indexu spotřebitelských cen přikládána vysoká váha (přes&nbsp;**10 %**).**19&nbsp;**Kvůli tomu, že nemovitosti a další položky, které jsou zahrnuty do indexu nákladů vlastnického bydlení (viz imputované nájemné), na své ceně v posledních letech významně rostly, byla inflace měřena CPI neustále vyšší než ta HICP.

Dle aktuální prognózy České národní banky inflace na přelomu letošního léta a podzimu překoná hranici&nbsp;**20 %&nbsp;**a celková inflace bude příští rok fluktuovat kolem úrovně&nbsp;**10 %**.**20&nbsp;**Tudíž jsme boj s inflací ještě rozhodně nevyhráli. V něm by nám mohla mimo jiné pomoci i konsolidace veřejných financí, zmenšení obrovského nepoměru mezi příjmy a výdaji vládního rozpočtu.**21&nbsp;**S inflací by však měla bojovat primárně měnová, nikoli fiskální politika.

**3\. Inflace v USA**Červencová inflace skončila ve Spojených státech v meziročním vyjádření na úrovní&nbsp;**8,5 %**, jedná se tak o&nbsp;**0,6%&nbsp;**pokles y/y inflace oproti červnu, kdy byla&nbsp;*CPI&nbsp;*inflace&nbsp;**9,1 %**, přičemž meziměsíční inflace vUSA stagnovala (**0 %**).**22&nbsp;**Ekonomové očekávali nárůst o&nbsp;**8,7 %&nbsp;**v meziročním a o&nbsp;**0,2 %&nbsp;**v meziměsíčním vyjádření.**23&nbsp;**Jádrová inflace je přitom na úrovni&nbsp;**5,9 %**,&nbsp;**0,2 %&nbsp;**pod očekáváním trhu (**6,1 %**)**24&nbsp;**Dle mnoha analytiků se jedná o jasnou známku vrcholu inflace ve Spojených státech. Jako další důkaz narativu, že jsme již dosáhli pomyslné špičky inflační hory, nám může posloužit i&nbsp;*index cen výrobců&nbsp;*(*PPI*). Tento index ukazuje, o kolik se zdražují&nbsp;*kapitálové statky*, které firmy používají jako vstupy k produkci, dokáže tak relativně dobře predikovat budoucí vývoj spotřebitelských cen (CPI). Ten meziročně klesl na úroveň&nbsp;**9,8 %&nbsp;**oproti očekávaným&nbsp;**10,4 %**, je dokonce na nejnižší úrovni od zaznamenaných&nbsp;**8,9 %&nbsp;**z říjnu

&nbsp;

5

roku&nbsp;**2021**. Jádrový PPI v USA je v červenci&nbsp;**2022&nbsp;**meziročně na úrovni&nbsp;**5,8 %**, tedy nejníže od června&nbsp;**2021**, kdy byl na&nbsp;**5,6 %**.**25&nbsp;**Na tyto příznivé makroekonomické informace (zejména vývoj CPI) reagovaly kapitálové trhy růstem, a to i kvůli tomu, že by při dalších zasedáních&nbsp;*Fedu&nbsp;*nemusely úrokové sazby růst, respektive alespoň ne tak moc jako dříve. Pro nyní dostačující znalost toho, jak funguje&nbsp;*kanál cen aktiv&nbsp;*transmisního mechanismu měnové politiky, nám stačí vědět, že ceny dlouhodobých aktiv reagují na růst úrokových sazeb poklesem, neboť se snižuje současná hodnota budoucích příjmů, které slibují generovat.**26**

*Obr. 5: Reakce indexu&nbsp;**SaP 500&nbsp;**na data o inflaci v USA. Zdroj: Yahoo Finance*

**4\. Mzdově-cenová spirála v Německu**

Tahoun Eurozóny a země s největším HDP v Evropě, Německo, zažívá ekonomické problémy. Nejenže byla tato jedna z největších exportních ekonomik na celém světě v červu poprvé od roku&nbsp;**1991&nbsp;**v obchodním deficitu**27&nbsp;**(záporná obchodní bilance), ale Německu hrozí také riziko vzniku mzdově-cenové spirály. Ceny v supermarketech zde rostou rychleji než v jiných zemích Eurozóny. Index spotřebitelských cen (CPI) potravin v červenci meziročně vzrostl na vysokých&nbsp;**14,8 %**, což je vůbec největší nárůst od začátku této statistiky.**28**

6

*Obr. 6: Německý CPI potravin, červenec 2022. Zdroj: Bloomberg*

Červencová HICP inflace je přitom v meziročním vyjádření na úrovni&nbsp;**8,5 %**, což je nárůst o&nbsp;**0,3 %&nbsp;**oproti té červnové (**8,2 %**).**29&nbsp;**V tom meziměsíčním dosáhla červencová HICP inflace hranice&nbsp;**0,8 %**, což je nárůst o&nbsp;**0,9 %&nbsp;**vzhledem k červnové&nbsp;**–0,1%&nbsp;**meziměsíční inflaci.**30&nbsp;**Inflace, jak v tom meziměsíčním, tak i v tom meziročním vyjádření v červenci v Německu&nbsp;**rostla**. Důležité je se rovněž podívat na vývoj indexu cen výrobců, který může sloužit jako relativně dobrý predikční model indexu spotřebitelských cen. PPI se v červenci meziročně zvýšil o neuvěřitelných&nbsp;**37,2 %**, což je ten vůbec nejvyšší nárůst. V červnu byl PPI meziročně na úrovni&nbsp;**32,7 %**, tudíž v červenci vyrostl PPI oproti tomuto měsíci v Německu o&nbsp;**4,5 %**.**31&nbsp;**Důležitá jsou i meziměsíční čísla. Meziměsíční PPI se v červenci dostal na obrovskou úroveň&nbsp;**5,3 %**, to je také ten vůbec nejvyšší nárůst v porovnání s předešlým měsícem (**4,7 %**), kdy byl index cen výrobců&nbsp;**0,6 %**.**32**,**33**

7

*Obr. 7: Obrovský nárůst Červencového PPI v Německu. Zdroj: Bloomberg*

Zároveň ale v Německu také dochází k růstu nominálních platů a mezd zaměstnanců.**34**

*Obr. 8: Růst nominálních platů a mezd v Německu. Zdroj: Bloomberg*

Rychlý růst spotřebitelských cen v této zemi v kombinaci s poptávkou po kompenzaci ztráty kupní síly dlouhodobých úspor a poklesu reálných příjmů má potenciál roztočit nebezpečnou&nbsp;*mzdově-cenovou spirálu&nbsp;*(spirála mezi rostoucími cenami a zvyšujícími se nominálními mzdami). Mnoho zaměstnanců uzavírá se svými zaměstnavateli smlouvy o navýšení svých nominálních příjmů. Ačkoli je indexace mezd na inflaci&nbsp;*dominantní strategií&nbsp;*každého jednoho zaměstnance, který se snaží maximalizovat svůj zisk, z pohledu celé společnosti může mít takové jednání neblahý efekt, neboť tlačí na další růst agregátní poptávky, zvyšuje rychlost oběhu peněžních jednotek a vytváří nové inflační tlaky (samozřejmě ale záleží na mezním sklonu ke spotřebě jednotlivých ekonomických aktérů, pokud by si lidé všechny nově nabyté peněžní prostředky ušetřili, nedošlo by ke vzniku onoho inflačního tlaku). Jakmile se jednou mzdově-cenová spirála roztočí a dojde k odukotvení inflačních očekávání Němců od inflačního cíle ECB, bude velmi náročné stabilizovat růst cenové hladiny na úroveň, kterou tato centrální banka považuje za optimální (**2 %&nbsp;**ročně) a to, o to víc v eurozóně, kde je míra restrikce měnové politiky omezena na takovou úroveň, při které by nedocházelo ke krachu zadlužených ekonomických subjektů, a to jak domácností, tak i firem, ale zejména pak států jižního křídla Evropské měnové unie (takzvané&nbsp;*PIIGS&nbsp;*země**35**). Pro lepší představu toho, jak by mzdově- cenová spirála mohla v praxi vypadat, jsem zhotovil jednoduchý obrázek:

&nbsp;

![](/uploads/mzdove-cenova-spirala.png){: .small-centered-image width="2126" height="1320"}

&nbsp;

*Obr. 9: Mzdově-cenová spirála. Zdroj: Vlastní zpracování.*

Ekonomická situace v Německu tak vzhledem k těmto skutečnostem nevypadá vůbec dobře. A zejména kvůli hrozící energetické krizi a vysoké pravděpodobnosti příchodu ekonomické recese (poklesu hrubého domácího produktu po dobu minimálně dvou po sobě jdoucích čtvrtletí), začala vtéto zemi výrazným tempem růst inflační očekávání producentů i spotřebitelů (nutno podotknout, že oprávněně; německé ceny elektřiny a ostatních energií dosahují svých maxim a konec jejich růstu je zatím bohužel v nedohledu(**36)**(**37)**).&nbsp;**10letá&nbsp;**inflační očekávání, která jsou odvozena z dluhopisů, vázaných na inflaci, vzrostla na vysokých&nbsp;**2,48 %**.(**38)**

&nbsp;

![](/uploads/inflacni-ocekavani-nemecko.png){: .small-centered-image width="1200" height="644"}

&nbsp;

*Obr. 10: 10y inflační očekávání v Německu, červenec 2022. Zdroj: Bloomberg*

Základní úroková sazba Evropské centrální banky je přitom na&nbsp;**0 %**.(**39)&nbsp;**A kvůli riziku krachu jižních států Eurozóny, způsobeným vyššími náklady na splácení státních dluhopisů, pravděpodobně nedojde kdostatečnému růstu úrokových sazeb ECB, které by mohlo v dohledné době inflaci snížit a tím zabránit vzniku výše zmíněným problémům. Se ztrátou monetární suverenity se zkrátka pojí obrovské náklady. Čím je měnová politika autonomnější, tím je její řízení efektivnější (*ceteris paribus*; autonomita rozhodně není v měnové politice jediný důležitý faktor). Ani, když by ECB neměla žádné politické zájmy (které, vzhledem k jejím krokům v oblasti měnové politiky dnes nepochybně má (**40)**) a jednala pouze v zájmu cenové stability členských států této unie, měla by to dost náročné. Protože tyto země mají často naprosto odlišnou strukturu ekonomiky a cenová hladina v nich roste rozdílným tempem. Inu, spojení měnové unie a rozpočtové autonomie nemůže fungovat tak dobře jako suverenita obou těchto politik.

V ekonomii existuje&nbsp;*teorie nemožné trojice měnové unie&nbsp;*(**41**,**42),**&nbsp;„trilema“, které říká, že není možné, aby se v nedobrovolné (**43)&nbsp;**měnové unii dodržovaly všechny tyto 3 závazky:

1. **Nezávislost nadnárodní centrální banky**, spočívající zejména v tom, že tato instituce nemůže monetizovat dluh členských států – nemůže za nově vytvořené rezervy nakoupit dluhopisy státu, který je součástí měnové unie, s cílem vytvoření umělé poptávky po tomto aktivu, které by snížilo jeho úrokový výnos, a tím usnadnilo státu provádění své dluhové služby (došlo by totiž k poklesu závazku v podobě úrokového výnosu, který daný dluhopis slibuje generovat).
2. **Fiskální suverenita jednotlivých členských států**, ve smyslu absence zásahů unie do svobody členských zemí stanovovat výši deficitů a ty refinancovat na trzích.

**3\. Závazek nezachraňovat vysoce zadlužené země, jež jsou součástí měnové unie**. Znemožnění&nbsp;*bailoutů&nbsp;*(finanční pomoc před bankrotem) vpraxi znamená, že u jednotlivých dluhopisů zemí unie budou rozdílné úrokové výnosy, do nichž jsou započítány&nbsp;*rizikové přirážky*, odpovídající&nbsp;*bonitě&nbsp;*dluhopisu – důvěře finančního trhu ve schopnost dlužníka dostát svým závazkům. Každá země má kvůli svým specifickým rizikům jinak vysoké rizikové prémie.

&nbsp;

![](/uploads/nemozna-trojice.png){: .small-centered-image width="1980" height="1168"}

*Obr. 11: Nemožná trojice měnové unie. Zdroj: Vlastní zpracování*

Při první krizi v eurozóně došlo k zachování fiskální suverenity jednotlivých zemí, ovšem to na úkor nezávislosti centrální banky a za cenu porušení pravidel závazku, že nebude docházet k záchraně určitých zemí měnové unie ze společných zdrojů. A to včetně porušení&nbsp;*Paktu růstu a stability*, tj. dohodou mezi členy eurozóny ohledně koordinace jejich rozpočtových politik tak, aby nedocházelo k vysokým schodkům státních rozpočtů, které by v měnové unii mohly ohrozit stabilitu jak cenové hladiny, tak i kurzu společné měny. Programy&nbsp;*kvantitativního uvolňování&nbsp;*(nákupy dluhopisů zemí eurozóny Evropskou centrální bankou) eliminovaly rizikové přirážky na dluhopisech členských států a způsobily&nbsp;*morální hazard*, při kterém je&nbsp;*dominantní strategií&nbsp;*zvyšovat veřejné výdaje své země, neboť za rozpočtově nezodpovědné chování nenese stát žádné negativní následky v podobě růstu úrokových sazeb vlivem většího rizika&nbsp;*nesolventnosti&nbsp;*či nutnosti restrukturalizace dluhu (riziko nesolventnosti státu není v eurozóně koncentrováno pouze na jeho území, nýbrž je rozděleno mezi všechny země této měnové unie; platí zde pravidlo: „Jeden za všechny, všichni za jednoho\!“). Růst deficitu státu v měnové unii, kde nadnárodní měnová autorita (ECB) svojí&nbsp;*konvergenční strategií&nbsp;*(nákupem dluhopisů všech svých členských států) odstranila rizikové přirážky na vládních dluhopisech, nepředstavuje žádné dodatečné (*mezní*) náklady. A to dává vznik neudržitelně expanzivní rozpočtové politice už tak příliš zadluženým zemím. Eurozóna se tak brzy po svém vzniku ocitla na pokraji dluhové pasti a svého samotného konce, a to především kvůli tomu, že porušila dvě pravidla z&nbsp;*nemožné trojice měnové unie*.

> &nbsp;

**\***Mnoho běžných lidí, ale i zkušených ekonomů bohužel zaměňuje termíny, jako jsou&nbsp;*růst cen*,&nbsp;*růst inflace&nbsp;*a&nbsp;*zrychlení růstu inflace*. Inflace je tempo růstu spotřebitelských cen, kvůli tomu se může inflace snižovat, navzdory tomu, že cenová hladiny nadále roste. Zrychlení inflace pak znamená, že dochází k rychlejšímu zvyšování tempa růstu cen. V červenci je situace taková, že i kdyby nepokračoval růst měsíční inflace, byla by na konci roku celková roční inflace nad psychologicky důležitou úrovní&nbsp;**22 %**.

&nbsp;

![](/uploads/inflace-mm-cervenec.png){: .small-centered-image width="828" height="452"}

&nbsp;

*Obr. 12: 5 scénářů vývoje budoucí inflace v roce 2022. Zdroj:*

[*https://twitter.com/petr\_barton/status/1559165086002036736?s=20&t=wfnrM9w-zOOYcZIPlTTE0w*](https://twitter.com/petr_barton/status/1559165086002036736?s=20&amp;t=wfnrM9w-zOOYcZIPlTTE0w){: target="_blank" rel="noopener"}

Pro lepší pochopení rozdílu mezi růstem cen, růstem inflace a růstem tempa inflace všem doporučuji si přečíst tyto dva krátké články od skvělého českého ekonoma Petra Bartoně:&nbsp;[https://cc.cz/inflace-neroste-ale-klesa-pro-pochopeni-ekonomiky-musime-sledovat-mesicni- rusty-cen-ne-rocni/ https://cc.cz/pozor-inflace-v-cesku-jiz-druhy-mesic-klesa-ceny-sice-dal-rostou-ale-ted-uz- pomaleji/](https://cc.cz/inflace-neroste-ale-klesa-pro-pochopeni-ekonomiky-musime-sledovat-mesicni- rusty-cen-ne-rocni/ https://cc.cz/pozor-inflace-v-cesku-jiz-druhy-mesic-klesa-ceny-sice-dal-rostou-ale-ted-uz- pomaleji/){: target="_blank" rel="noopener"}

> &nbsp;

**Reference:**

**1&nbsp;**[https://www.cnb.cz/cs/cnb-news/tiskove-zpravy/CNB-ponechala-urokove-sazby-na-stavajici-urovni-00014](https://www.cnb.cz/cs/cnb-news/tiskove-zpravy/CNB-ponechala-urokove-sazby-na-stavajici-urovni-00014){: target="_blank" rel="noopener"}

**2&nbsp;**[https://www.cnb.cz/cs/casto-kladene-dotazy/Jak-se-vyvijela-dvoutydenni-repo-sazba-CNB/](https://www.cnb.cz/cs/casto-kladene-dotazy/Jak-se-vyvijela-dvoutydenni-repo-sazba-CNB/){: target="_blank" rel="noopener"}

**3&nbsp;**[https://www.youtube.com/watch?v=VEvnesnEAqA&t=665s, https://www.cnb.cz/cs/o\_cnb/cnblog/Inflaci-se-podari-zkrotit-behem-nasledujiciho-roku-a-pul/](https://www.youtube.com/watch?v=VEvnesnEAqA&amp;t=665s, https://www.cnb.cz/cs/o_cnb/cnblog/Inflaci-se-podari-zkrotit-behem-nasledujiciho-roku-a-pul/){: target="_blank" rel="noopener"}

**4&nbsp;**Rozdělení inflace panem guvernéra Alešem Michlem na nákladovou a poptávkovou stranu a následná argumentace proti zvyšování úrokových sazeb je mnohými ekonomy kritizována. A to zejména kvůli tomu, že může být zcela irelevantní, zda je inflace způsobena poptávkovými či nákladovými tlaky, pokud rostou inflační očekávání. To, že byl prvotní růst cenové hladiny způsoben zejména růstem nákladů, nemusí být důvodem pro stabilitu úrokových sazeb a rezignaci k využívání jiných měnovopolitických nástrojů, závisí totiž na tom, zda jsou inflační očekávání ukotvené k inflačnímu cíli centrální banky a jak moc se skutečný hrubý domácí produkt odchyluje od potenciálního HDP (tzv.&nbsp;*output gap&nbsp;*neboli&nbsp;*produkční mezera*). Viz třeba&nbsp;[https://twitter.com/Masek\_F/status/1556410235102846977?s=20&t=CQYOHrbNepCQDy-W1WWd7A](https://twitter.com/Masek_F/status/1556410235102846977?s=20&amp;t=CQYOHrbNepCQDy-W1WWd7A){: target="_blank" rel="noopener"}

**5&nbsp;**Myšleno 2T repo sazbu, pro zjednodušení je v tomto textu pod pojmem „úrokové sazby“ myšlena právě tato sazba, diskontní a lombardní sazby jsou k ní přímo úměrné.

**6&nbsp;**[https://research.erste- group.com/ERSTE/external/download?q=191de6e9b5dab62b656acfdb3d93ac9ee05ad5167uwGV0I9fqBH/t+blMVC0+G5LPXFs2ssEjmlEw36sin/Cgde5F1rMu1kj4Egp1qerq/Iga+3MJDPl2Alr/YCRH4DRFcpoorYphBPPxON3lLxwI RUqv0Zg6s5n3kko9QOhKgbyTHGgXjL89K1HdG8VzrAdTWnz3EbtcCjTUEVBC+SLSFvlhHbVg1EuagrgpGEfD3O21Z0 7eAVUNgBbjH1wsXxBRe/aO0BN5N2pBsv1ZX2rEhV8/nBiYQsJcOADhHt8AzwZ+CFwDOjYgZ6+rBrzCA==](https://research.erste- group.com/ERSTE/external/download?q=191de6e9b5dab62b656acfdb3d93ac9ee05ad5167uwGV0I9fqBH/t+blMVC0+G5LPXFs2ssEjmlEw36sin/Cgde5F1rMu1kj4Egp1qerq/Iga+3MJDPl2Alr/YCRH4DRFcpoorYphBPPxON3lLxwI RUqv0Zg6s5n3kko9QOhKgbyTHGgXjL89K1HdG8VzrAdTWnz3EbtcCjTUEVBC+SLSFvlhHbVg1EuagrgpGEfD3O21Z0 7eAVUNgBbjH1wsXxBRe/aO0BN5N2pBsv1ZX2rEhV8/nBiYQsJcOADhHt8AzwZ+CFwDOjYgZ6+rBrzCA==){: target="_blank" rel="noopener"}

**7&nbsp;**[https://roklen24.cz/zvysi-cnb-sazby-nad-deset-procent/](https://roklen24.cz/zvysi-cnb-sazby-nad-deset-procent/){: target="_blank" rel="noopener"}

**8&nbsp;**[https://www.cnb.cz/cs/financni-trhy/devizovy-trh/devizove-obchody-cnb/](https://www.cnb.cz/cs/financni-trhy/devizovy-trh/devizove-obchody-cnb/){: target="_blank" rel="noopener"}

**9&nbsp;**[https://www.cnb.cz/cs/statistika/platebni\_bilance\_stat/devizove\_rezervy/drs\_rada.htm](https://www.cnb.cz/cs/statistika/platebni_bilance_stat/devizove_rezervy/drs_rada.htm){: target="_blank" rel="noopener"}

**10&nbsp;**[https://twitter.com/HelenaHorska/status/1555180401450270720?s=20&t=ZhDxRtXmgUFhNDaQSEfJ5A](https://twitter.com/HelenaHorska/status/1555180401450270720?s=20&amp;t=ZhDxRtXmgUFhNDaQSEfJ5A){: target="_blank" rel="noopener"}

**11&nbsp;**[https://typefully.com/DavidDnavratil/tSXvmCt](https://typefully.com/DavidDnavratil/tSXvmCt){: target="_blank" rel="noopener"}

**12&nbsp;**[https://www.cnb.cz/cs/menova-politika/br-zapisy-z-jednani/Rozhodnuti-bankovni-rady-CNB- 1659625200000/?tab=record](https://www.cnb.cz/cs/menova-politika/br-zapisy-z-jednani/Rozhodnuti-bankovni-rady-CNB- 1659625200000/?tab=record){: target="_blank" rel="noopener"}

**13&nbsp;**[https://www.czso.cz/csu/czso/cri/indexy-spotrebitelskych-cen-inflace-cervenec-2022](https://www.czso.cz/csu/czso/cri/indexy-spotrebitelskych-cen-inflace-cervenec-2022){: target="_blank" rel="noopener"}

**14&nbsp;**[https://www.cnb.cz/cs/menova-politika/prognoza/](https://www.cnb.cz/cs/menova-politika/prognoza/){: target="_blank" rel="noopener"}

**15&nbsp;**[https://twitter.com/HelenaHorska/status/1557263694769307648?s=20&t=5\_v0ukIYpnWe4KK6CMW\_ww](https://twitter.com/HelenaHorska/status/1557263694769307648?s=20&amp;t=5_v0ukIYpnWe4KK6CMW_ww){: target="_blank" rel="noopener"}

**16&nbsp;**[https://ec.europa.eu/eurostat/documents/2995521/14644638/2-19072022-AP-EN.pdf/fff35147-c9b3-a915- 7bf0-b09202bbd130](https://ec.europa.eu/eurostat/documents/2995521/14644638/2-19072022-AP-EN.pdf/fff35147-c9b3-a915- 7bf0-b09202bbd130){: target="_blank" rel="noopener"}

**17&nbsp;**[https://twitter.com/petr\_barton/status/1560203496456167425?s=20&t=rxB4JHlVD\_dsHngi1hxNLw**18&nbsp;**https://www.czso.cz/csu/czso/metodicka-poznamka-k-indexu-spotrebitelskych-cen-imputovane-najemne](https://twitter.com/petr_barton/status/1560203496456167425?s=20&amp;t=rxB4JHlVD_dsHngi1hxNLw18 https://www.czso.cz/csu/czso/metodicka-poznamka-k-indexu-spotrebitelskych-cen-imputovane-najemne){: target="_blank" rel="noopener"}

**19&nbsp;**[https://www.cnb.cz/cs/menova-politika/zpravy-o-menove-politice/boxy-a-clanky/Odlisnosti-v-mereni-rustu- spotrebitelskych-cen-z-pohledu-narodniho-konceptu-CPI-oproti-harmonizovanemu-indexu-EU-HICP/](https://www.cnb.cz/cs/menova-politika/zpravy-o-menove-politice/boxy-a-clanky/Odlisnosti-v-mereni-rustu- spotrebitelskych-cen-z-pohledu-narodniho-konceptu-CPI-oproti-harmonizovanemu-indexu-EU-HICP/){: target="_blank" rel="noopener"}

**20&nbsp;**[https://www.cnb.cz/cs/menova-politika/prognoza/](https://www.cnb.cz/cs/menova-politika/prognoza/){: target="_blank" rel="noopener"}

**21&nbsp;**Více o problému našich veřejných financí a strukturálním deficitu viz zde&nbsp;[https://ekonomie-jednoduse.com/posts/2022/windfall-tax](https://ekonomie-jednoduse.com/posts/2022/windfall-tax){: target="_blank" rel="noopener"}

**22&nbsp;**[https://tradingeconomics.com/united-states/inflation-cpi](https://tradingeconomics.com/united-states/inflation-cpi){: target="_blank" rel="noopener"}

**23&nbsp;**[https://twitter.com/Schuldensuehner/status/1557349593683197959?s=20&t=\_6OB2nkmfF1oJrLBFCrddQ&nbsp;](https://twitter.com/Schuldensuehner/status/1557349593683197959?s=20&amp;t=_6OB2nkmfF1oJrLBFCrddQ){: target="_blank" rel="noopener"}

**24&nbsp;**[https://twitter.com/Schuldensuehner/status/1557349593683197959?s=20&t=9M403PZsfKBnqHYP8ezTSQ&nbsp;](https://twitter.com/Schuldensuehner/status/1557349593683197959?s=20&amp;t=9M403PZsfKBnqHYP8ezTSQ){: target="_blank" rel="noopener"}

**25&nbsp;**[https://twitter.com/Schuldensuehner/status/1557718340222828547?s=20&t=NZtnfM\_Dj7vqiaTiMr-SvA&nbsp;](https://twitter.com/Schuldensuehner/status/1557718340222828547?s=20&amp;t=NZtnfM_Dj7vqiaTiMr-SvA){: target="_blank" rel="noopener"}

**26&nbsp;**Zlé peniaze, Juraj Karpiš (2015)

**27&nbsp;**[https://twitter.com/Schuldensuehner/status/1543844756614258689?t=wkkcVDGxY0Iqo8MncTaxPQ&s=19&nbsp;](https://twitter.com/Schuldensuehner/status/1543844756614258689?t=wkkcVDGxY0Iqo8MncTaxPQ&amp;s=19){: target="_blank" rel="noopener"}

**28&nbsp;**[https://twitter.com/Schuldensuehner/status/1557287635038633986?s=20&t=G6cy-z5tDqFFW002lwLUcw&nbsp;](https://twitter.com/Schuldensuehner/status/1557287635038633986?s=20&amp;t=G6cy-z5tDqFFW002lwLUcw){: target="_blank" rel="noopener"}

**29&nbsp;**[https://tradingeconomics.com/germany/harmonised-inflation-rate-yoy](https://tradingeconomics.com/germany/harmonised-inflation-rate-yoy){: target="_blank" rel="noopener"}

**30&nbsp;**[https://tradingeconomics.com/germany/harmonised-inflation-rate-mom](https://tradingeconomics.com/germany/harmonised-inflation-rate-mom){: target="_blank" rel="noopener"}

**31&nbsp;**[https://tradingeconomics.com/germany/producer-prices-chang](https://tradingeconomics.com/germany/producer-prices-chang){: target="_blank" rel="noopener"}

**32&nbsp;**[https://tradingeconomics.com/germany/producer-price-inflation-mom](https://tradingeconomics.com/germany/producer-price-inflation-mom){: target="_blank" rel="noopener"}

**33&nbsp;**[https://twitter.com/Schuldensuehner/status/1560513392942653442?s=20&t=I\_sG6Nbdm-DiRfDFQ\_F7XQ&nbsp;](https://twitter.com/Schuldensuehner/status/1560513392942653442?s=20&amp;t=I_sG6Nbdm-DiRfDFQ_F7XQ){: target="_blank" rel="noopener"}

**34&nbsp;**[https://twitter.com/Schuldensuehner/status/1555527323117658112?s=20&t=G6cy-z5tDqFFW002lwLUcw&nbsp;](https://twitter.com/Schuldensuehner/status/1555527323117658112?s=20&amp;t=G6cy-z5tDqFFW002lwLUcw){: target="_blank" rel="noopener"}

**35&nbsp;**[https://cs.wikipedia.org/wiki/PIGS](https://cs.wikipedia.org/wiki/PIGS){: target="_blank" rel="noopener"}

**36&nbsp;**[https://twitter.com/Schuldensuehner/status/1557719181742772225?s=20&t=fuHzqqXueh0lRvvl5YmK4Q&nbsp;](https://twitter.com/Schuldensuehner/status/1557719181742772225?s=20&amp;t=fuHzqqXueh0lRvvl5YmK4Q){: target="_blank" rel="noopener"}

**37&nbsp;**[https://twitter.com/Schuldensuehner/status/1557667644697976833?s=20&t=fuHzqqXueh0lRvvl5YmK4Q&nbsp;](https://twitter.com/Schuldensuehner/status/1557667644697976833?s=20&amp;t=fuHzqqXueh0lRvvl5YmK4Q){: target="_blank" rel="noopener"}

**38&nbsp;**[https://twitter.com/Schuldensuehner/status/1560892191081381888?s=20&t=0mUZKbfhuL3faydbAYuxcg&nbsp;](https://twitter.com/Schuldensuehner/status/1560892191081381888?s=20&amp;t=0mUZKbfhuL3faydbAYuxcg){: target="_blank" rel="noopener"}

**39&nbsp;**[https://www.ecb.europa.eu/press/pr/date/2022/html/ecb.mp220721~53e5bdd317.en.html](https://www.ecb.europa.eu/press/pr/date/2022/html/ecb.mp220721~53e5bdd317.en.html){: target="_blank" rel="noopener"}

**40&nbsp;**Dle článku 123 Lisabonské smlouvy o fungování Evropské unie nesmí Evropská centrální banka nakupovat dluhopisy členských států, monetizovat jejich veřejný dluh&nbsp;*(„Evropské centrální bance nebo centrálním bankám členských států \[dále jen „národní centrální banky“\] se zakazuje poskytovat možnost přečerpání zůstatku bankovních účtů nebo jakýkoli jiný typ úvěru orgánům, institucím nebo jiným subjektům Unie, ústředním vládám, regionálním nebo místním orgánům nebo jiným veřejnoprávním orgánům, jiným veřejnoprávním subjektům nebo veřejným podnikům členských států; rovněž je zakázán přímý nákup jejich dluhových nástrojů Evropskou centrální bankou nebo národními centrálními bankami.“)*. Podle Evropské centrální banky a představitelů Unie jde pouze o formu měnové politiky, je to snaha o stimulaci ekonomiky, nikoli pomoc vybraným státům s financováním jejich veřejných výdajů. Důkazem je prý to, že centrální banka nekupuje dluhopisy členských států při jejich prvotní emisi, ale až na sekundárním trhu. A takto byl zákon ECB mazaným způsobem obejit. Více viz Zlé peniaze, Juraj Karpiš (2015), strana 358–462.

**41&nbsp;**[https://www.intereconomics.eu/contents/year/2012/number/1/article/the-trilemma-of-a-monetary-union- another-impossible-trinity.html - footnote-28400-2](https://www.intereconomics.eu/contents/year/2012/number/1/article/the-trilemma-of-a-monetary-union- another-impossible-trinity.html - footnote-28400-2){: target="_blank" rel="noopener"}

**42&nbsp;**Více viz Špatné peníze, Juraj Karpiš, „Nefunguje měnová unie? Pojďme do fiskální\!“ Překlad originálu Zlé peniaze, Juraj Karpiš (2015).

**43&nbsp;**Slovo „nedobrovolná“ je v tomto smyslu nesmírně důležité, neboť existují dva typy měnové unie. Ten první je postaven na jednotných penězích s vynucenou akceptací, ergo vyžaduje centralizaci politické moci. Zatímco druhá forma měnová unie vzniká dobrovolnými rozhodnutími jednotlivých spotřebitelů používat jedny konkrétní peníze, přičemž zde existují alternativní peněžní systémy, za které by lidé teoreticky mohli jimi zvolené peníze substituovat. Tento model je mnohem lepším způsobem k dosažení obecného dodržování monetární disciplíny. Nutno podotknout, že když ekonomové hovoří o „nemožné trojici“, mají na mysli měnovou unii z donucení, zde skutečně jde o neřešitelnou trilemu. Fiskální harmonizace ale není nutnost, pokud na počátku vzniku měnové unie stála dobrovolná rozhodnutí spotřebitelů. Více viz Zlé peniaze, Juraj Karpiš (2015).