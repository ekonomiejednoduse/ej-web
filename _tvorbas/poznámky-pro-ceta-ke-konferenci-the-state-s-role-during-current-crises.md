---
layout: tvorba
title: Poznámky pro CETA ke konferenci "The state’s role during current crises"
date: 2023-09-12 00:00:00
description: >-
  Jak by se měla vláda zachovat během další krize s přihlédnutím k chybám, které
  učinila během té "covidové"?
author: Štěpán Drábek
featured: true
featured_image: /uploads/european-liberal-forum.jpeg
categories: dalsi tvorba
download:
video-url:
seo:
  title: Poznámky pro CETA ke konferenci "The state’s role during current crises"
  description: >-
    Jak by se měla vláda zachovat během další krize s přihlédnutím k chybám,
    které učinila během té "covidové"?
  social_image:
  twitter_card: >-
    Štěpán Drábek, CETA, Michael Fanta, The state’s role during current crises,
    konference v Budapešti, covid-19, koronakrize, coronavirus
  keywords: >-
    Štěpán Drábek, CETA, Michael Fanta, The state’s role during current crises,
    konference v Budapešti, covid-19, koronakrize, coronavirus
  hide-from-google: false
_comments:
  title: Max 70 characters
  social_image: landscape 1200 x 600px
---
Dne 14. 9. 2023 se Michael Fanta, hlavní analytik Centra ekonomických a tržních analýz (CETA), kde momentálně působím na pozici junior analytik, zúčastnil konference společnosti European Liberal Forum s názvem "The state’s role during current crises" v Budapešti. Mým úkolem bylo mu poskytnout pár svých poznámek k hlavnímu tématu této konference – roli státu v dobách krize. Můj výsledek je sepsán níže:

Poznámky z článku [https://www.britannica.com/topic/crisis-management-government](https://www.britannica.com/topic/crisis-management-government): Moderní společnosti se vyznačují vysokou mírou integrace a vzájemnou závislostí (vyplývající nejen z obchodních vztahů). O to zranitelnější však ekonomiky jsou ve chvíli, kdy se tyto klíčové vazby zpřetrhají. Těsná ekonomická spojení mezi jednotlivými státy a soukromými subjekty totiž umožňují snadné rozšíření problémů a poruch z jedné země na země ostatní. Krize tak může mít svůj původ na místě geograficky značně vzdáleném od jejího hlavního epicentra. To znesnadňuje včasné rozpoznání jejího příchodu a jejích důsledků. Když se však již příchod krize jeví zřejmým či nevyhnutelným, může už být pro tvůrce politik pozdě, neboť jejich případná opatření začnou plně působit až s nezanedbatelným zpožděním. Tehdy je nemožné vzestupu krize zabránit, lze leda zmírnit její následky. Onu hrozbu je tak třeba rozpoznat dříve, než je všem evidentní.

Poznámky ze studie [https://libinst.cz/wp-content/uploads/2022/08/Koronavirus-Libinst-v2.3-public.pdf](https://libinst.cz/wp-content/uploads/2022/08/Koronavirus-Libinst-v2.3-public.pdf): Daleko efektivnější než ve chvíli radikální nejistoty překotně zavádět nová, dosud neozkoušená a neprověřená opatření s cílem oživení (či alespoň neusmrcení) ekonomické aktivity, je přistoupit ke snížení DPH, a tím plošně snížit daňovou zátěž obyvatel. Takové opatření je efektivnější i z pohledu nízkých nákladů, které je třeba vynaložit na vysvětlení důvodů jeho aplikace veřejnosti (obhájit určité selektivní zvýhodňování a specifické formy pomoci vybraným subjektům je pochopitelně mnohem těžší).

Část závěru z knihy Ekonomie v jednom viru: *„I když je pravdou, že jsou pro nás kvalifikovaní vědci nepostradatelní, protože nám v průběhu času poskytují nové vědecké poznatky a informace, a v případě nemoci COVID-19 to platí dvojnásob, přijetí opatření nezbytně vyžaduje zvážení širších souvislostí, dopadů změn zákonů na lidské chování a role, jakou hraje politický proces při utváření výsledků. Jinými slovy potřebujeme ekonomickou analýzu.“* (s. 323)

Poznámky z knihy Dedičstvo koronakrízy (kap. O expertech a lidech): Pro dnešní dobu je příznačné, že sice nikdy v historii nebylo pro běžného člověka dostupné takové množství kvalitních informací, zdrojů a dat, ale je na druhou stranu zároveň mimořádně náročné tyto najít a rozlišit od těch, jimž by naše pozornost v žádném případě neměla být věnována. Moderní člověk je tak chtě nechtě nucen spoléhat se na vyhodnocení a závěry expertů. *„Pokud o tom snad někdo předtím pochyboval, krize spojená s příchodem pandemie koronaviru ukázala, že užitečné expertní vědění sice podle všeho existuje, ale ne každému, kdo se představí jako expert, bychom měli věřit.“ (s. 54)*

Je nesporné, že dnešním státům přísluší během krize s nejistými dopady jistá role, a to při vytváření nových regulatorních opatření (není-li např. obor zdravotnictví v soukromých rukou, pak v dobách epidemie vládě opravdu nezbývá nic jiného než přistoupit k opatřením zamezujícím nebezpečně rychlé šíření viru). Ta však musí být omezena na minimální míru. Jedině tržní hospodářství v sobě totiž skrývá mechanismy, jež umožnují co nejrychlejší a nejplynulejší přizpůsobení se právě probíhajícím změnám, ať už mají tyto zrovna jakoukoli podobu. Místo zavádění zcela nesmyslných a ekonomicky neobhajitelných opatření, jakými jsou třeba cenové stropy (čehož svědky jsme byly i v ČR během pandemie covid-19), se skutečně zdá být nejrozumnější se ze strany vlády nedopustit žádných ukvapených rozhodnutí a na aktuální situaci reagovat pouze minimálně. Pro politiky je však pochopitelně náročné si „sedět na rukou“ a onu zhoršující se situaci jen nečinně pozorovat (takové chování by pravděpodobně nebylo voliči ani zdaleka oceněno), byť je takové strategie prakticky nejsnazší a dost možná i z dlouhodobého pohledu ta nejúčinnější.

Jakkoli bohulibé úmysly mohou „experti“ mít, jejich domněnka, že – [slovy](https://libinst.cz/wp-content/uploads/2019/09/smith_tms.pdf) Adama Smitha – mohou veřejnost usměrňovat s podobnou lehkostí, s jakou ruka posouvá figurky na šachovnici, je hluboce mylná a může nakonec vést k fatálním důsledkům. F. A. Hayek jasně ukázal, proč musí být ekonomická rozhodování ponechána na úrovni jedinců a proč centralizace znalostí k nim nezbytným není uskutečnitelná. Na platnosti jeho myšlenek uplynulá desetiletí nezměnila vůbec nic, proto jednu z nich nyní citujme: *„Asi se skutečně ukazuje, že pro lidský rozum je daleko nejtěžším a z hlediska důležitosti nikoli posledním úkolem racionálně pochopit své vlastní meze.“* Domýšlivost samozvaných expertů při utváření opatření během krize se společnosti může stát osudnou. Naším úkolem je tak nedopustit tomu, aby – slovy Lorda Actona – doba opět dávala přednost vládě „rozumu“ před vládo