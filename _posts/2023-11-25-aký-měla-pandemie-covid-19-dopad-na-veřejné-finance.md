---
layout: post
title: aký měla pandemie covid-19 dopad na veřejné finance?
date: 2023-11-25 00:00:00
description: "Ačkoli již pár let uběhlo od doby, kdy celý svět postihla pandemie viru SARS-CoV-2, toto období zanechalo přinejmenším na ekonomiku mnoho velice nepříjemných dopadů. Co se z\_pohledu veřejných financí na počátku druhé dekády tohoto století tak změnilo a kdo nakonec zaplatí stále znepokojivě bobtnající dluh vlády?"
author: Štěpán Drábek
featured: true
categories:
  - ekonomie
featured_image: /uploads/covid-verejne-finance.jpeg
download: covid-verejne-finance.pdf
seo:
  title: Jaký měla pandemie covid-19 dopad na veřejné finance?
  description: >-
    Kryptoměny jako možný platební prostředek budoucnosti. To bylo téma
    letošního ročníku soutěže pro studenty SŠ.
  social_image:
  twitter_card: >-
    Štěpán Drábek, Ekonomie Jednoduše, Kryptoměny, Bitcoin, budoucnost peněz,
    soutěž
  keywords: >-
    Štěpán Drábek, Ekonomie Jednoduše, Kryptoměny, Bitcoin, budoucnost peněz,
    soutěž
  hide-from-google: false
_comments:
  title: Max 70 characters
  social_image: landscape 1200 x 600px
---
Článek vyšel pro&nbsp;**Centrum ekonomických a tržních analýz (CETA)**. Odkaz:&nbsp;[https://e-news.cz/nazory/ceta-jaky-mela-pandemie-covid-19-dopad-na-verejne-finance/](https://e-news.cz/nazory/ceta-jaky-mela-pandemie-covid-19-dopad-na-verejne-finance/){: target="_blank" rel="noopener"}



Ačkoli již pár let uběhlo od doby, kdy celý svět postihla pandemie viru SARS-CoV-2, toto období zanechalo přinejmenším na ekonomiku mnoho velice nepříjemných dopadů. Co se z pohledu veřejných financí na počátku druhé dekády tohoto století tak změnilo a kdo nakonec zaplatí stále znepokojivě bobtnající dluh vlády?



Česká republika byla dlouhodobě zemí fiskálně obezřetnou. To je skutečnost, které si byly finanční trhy dobře vědomi, když na nás z makroekonomické perspektivy pohlíželi jako na zemi nudnou. A jak často vysvětluje předseda Národní rozpočtové rady a někdejší viceguvernér České národní banky (ČNB) Mojmír Hampl, třebaže to může vyznít trochu paradoxně, máloco je pro veřejné finance tak přívětivé.



Zdá se však, že během Covidu-19 přišel dramatický zvrat. Kvůli masivním kompenzačním schématům jsme si z pohledu veřejných financí jaksi navykli „žít na dluh“ a považovat toto rozmařilé chování za novou normu, která není jakkoli nepřijatelná. Jak totiž [uvádí](https://www.mojmirhampl.cz/detail-335/how-covid-19-changed-the-czech-approach-to-public-finance){: target="_blank" rel="noopener"} Mojmír Hampl, tehdy bylo skutečností, že lidé byli placeni za práci, kterou nevykonali, firmy za zboží, jež nevyrobily, a poskytovatelé služeb za služby, které nikomu neposkytli. To se pochopitelně nemohlo obejít bez následků. ČR se tak kvůli všeobecné makroekonomické nestabilitě bohužel stala pro finanční trhy pozoruhodnou.



![](/uploads/saldo-a-jeho-slozky-nrr.png){: width="2055" height="798"}



*Saldo sektoru vládních institucí dle strukturální a cyklické složky v letech 2014–2023 (v % HDP). Zdroj:* [*Národní rozpočtová rada*](https://www.rozpoctovarada.cz/publikace/pruvodce-svetem-deficitu-verejnych-rozpoctu/){: target="_blank" rel="noopener"}



Vzhledem k tomu, že jsme se až dosud zabývali situací pouze v ČR, je nyní třeba dodat, že pandemie Covidu-19 přinesla dramatický nárůst vládních výdajů i v mnoha dalších zemí. Nebyli jsme tak z tohoto pohledu výjimkou. Co však už u nás bylo unikátní (v negativním smyslu tohoto slova), bylo tempo, kterým se vláda zadlužovala, a nikoli absolutní úroveň dluhu, jež je v porovnání s ostatními státy stále poněkud nízká.



![](/uploads/vydaje-vlady-vuci-hdp.png){: width="947" height="650"}



*Výdaje vládních institucí jako podíl HDP. Zdroj:* [*ČNB, čnBlog*](https://www.cnb.cz/cs/o_cnb/cnblog/Kdo-zaplati-covidove-zadluzeni/){: target="_blank" rel="noopener"}



Ekonom Martin Kábrt na blogu ČNB bez nadsázky [poznamenává](https://www.cnb.cz/cs/o_cnb/cnblog/Kdo-zaplati-covidove-zadluzeni/){: target="_blank" rel="noopener"}, že z pohledu veřejných financí připomíná pandemie Covidu-19 období válek. Bezprecedentně vysoké vládní výdaje, které minimálně v našich končinách majoritně nesouvisely pouze s virem samotným, spolu s tím, že se daňové sazby nezvyšovaly, ale některé dokonce naopak výrazně snížily, vyústily v citelné prohloubení již tak dost vysokého zadlužení. To se přitom netýká pouze ČR, ale i řady dalších zemí.



A kdo to nakonec celé zaplatí? Martin Kábrt ukazuje, že zvýšené vládní výdaje během let covidových už z velké části zaplatili držitelé vládních dluhopisů, a to prostřednictvím investičních ztrát a inflace. Z důvodu inverzního vztahu mezi výnosem a cenou dluhopisů, dochází při zvyšování úrokových sazeb a s ním spojeném růstu výnosu vládních dluhopisů k poklesu jejich ceny, a tedy i k poklesu hodnoty portfolií, jejichž součástí jsou tato aktiva. A přesně to nedávno nastalo, když centrální banky začaly zvyšovat své úrokové sazby z hodnot takřka nulových na úrovně dekády nevídané.