---
layout: post
title: Listopadová inflace
date: 2023-12-13 00:00:00
description: "Český statistický úřad (ČSÚ) dne 11. 12. 2023 zveřejnil data o listopadové inflaci. Ta dle jeho výpočtu činila v\_meziročním vyjádření 7,3 %, tedy o 1,2 procentního bodu (p. b.) méně než v\_říjnu (8,5 %). "
author: Štěpán Drábek
featured: true
categories:
  - ekonomie
featured_image: /uploads/1-1.png
download: inflace-listopad.pdf
seo:
  title: Listopadová inflace
  description: "Český statistický úřad (ČSÚ) dne 11. 12. 2023 zveřejnil data o listopadové inflaci. Ta dle jeho výpočtu činila v\_meziročním vyjádření 7,3 %, tedy o 1,2 procentního bodu (p. b.) méně než v\_říjnu (8,5 %). "
  social_image:
  twitter_card: >-
    Štěpán Drábek, Ekonomie Jednoduše, inflace, ČNB, Česká národní banka,
    listopad, 2023
  keywords: >-
    Štěpán Drábek, Ekonomie Jednoduše, inflace, ČNB, Česká národní banka,
    listopad, 2023
  hide-from-google: false
_comments:
  title: Max 70 characters
  social_image: landscape 1200 x 600px
---
Článek vyšel pro&nbsp;**Centrum ekonomických a tržních analýz (CETA)**. Odkaz:&nbsp;[https://e-news.cz/aktuality/ceta-listopadova-inflace/](https://e-news.cz/aktuality/ceta-listopadova-inflace/){: target="_blank" rel="noopener"}



Český statistický úřad (ČSÚ) dne 11. 12. 2023 zveřejnil data o listopadové inflaci. Ta dle jeho výpočtu činila v meziročním vyjádření 7,3 %, tedy o 1,2 procentního bodu (p. b.) méně než v říjnu (8,5 %). Meziměsíční inflace v tomto měsíci přitom zaznamenala nejmenší zachytitelný nárůst, totiž o 0,1 %.



![](/uploads/listopadova-inflace.png){: width="908" height="376"}



*Vývoj spotřebitelské a jádrové inflace v posledních dvou letech k listopadu roku 2023. Zdroj:* [*ČNB, ARAD*](https://www.cnb.cz/arad/#/cs/indicators){: target="_blank" rel="noopener"}*. Pozn.: vyjádřeno v procentech (%).*



Česká národní banka (ČNB) ve svém [komentáři](https://www.cnb.cz/cs/verejnost/servis-pro-media/komentare-cnb-ke-zverejnenym-statistickym-udajum-o-inflaci-a-hdp/Inflace-se-v-listopadu-2023-v-souladu-s-prognozou-vratila-k-viditelnemu-poklesu/){: target="_blank" rel="noopener"} ke zveřejnění údajů o listopadové inflaci uvádí, že meziroční růst spotřebitelských cen byl v listopadu, stejně jako v říjnu, silně ovlivněn statistickým efektem nízké srovnávací základny v posledním čtvrtletí loňského roku. Kvůli promítnutí vlivu tzv. úsporného tarifu a odpuštění poplatku na podporované zdroje energie došlo v říjnu loňského roku ke skokovému poklesu cen elektřiny pro domácnosti, což se také projevilo v prudkém snížení inflace. Bez těchto ryze statistických dopadů by inflace v listopadu letošního roku činila zřetelně nižších 4,7 %.



Ačkoli se jedná o poněkud výrazný pokles inflace (a to obzvlášť tehdy, pomineme-li vliv nízké srovnávací základny loňského roku), není informace o tom, že inflace v listopadu čítala 7,3 % (či správněji 4,7 %), čistě pozitivní. Je totiž nutné vzít v potaz to, že ČNB ve své podzimní [Zprávě o měnové politice](https://www.cnb.cz/export/sites/cnb/cs/menova-politika/.galleries/zpravy_o_menove_politice/2023/podzim_2023/download/zomp_2023_podzim.pdf){: target="_blank" rel="noopener"} (ZoMP) odhadovala, že míra inflace bude v listopadu činit 7,1 %, tedy ještě o 0,2 p. b. méně. Za touto vyšší, než očekávanou inflací stojí mírnější zpomalení meziročního růstu regulovaných cen.



Na druhou stranu však došlo k většímu poklesu jádrové inflace, než jaký byl naší centrální bankou v její prognóze predikován – jádrová inflace činila v listopadu 3,9 %, což je oproti prognóze ČNB (4 %) o 0,1 p. b. méně. V poklesu jádrové inflace se projevuje ochlazující domácí poptávka. Ta, jak [píše](https://www.cnb.cz/cs/verejnost/servis-pro-media/komentare-cnb-ke-zverejnenym-statistickym-udajum-o-inflaci-a-hdp/Inflace-se-v-listopadu-2023-v-souladu-s-prognozou-vratila-k-viditelnemu-poklesu/){: target="_blank" rel="noopener"} ČNB, působí proti dalšímu růstu ziskových marží výrobců, prodejců a poskytovatelů služeb.



Nejdůležitější však budou data o lednové inflaci. V tomto měsíci totiž odezní vliv úsporného tarifu na ceny elektřiny, čímž by měla míra inflace skokově klesnout. Otázkou však zůstává, zda inflace klesne až do bezpečného teritoria tolerančního pásma inflačního cíle ČNB (tj. 1–3% inflace), anebo třeba kvůli vysokému přecenění statků na počátku příštího roku ustrne nad ním. Nám nezbývá než doufat v to, že jsme již blízko návratu ke zdravým hodnotám inflace.