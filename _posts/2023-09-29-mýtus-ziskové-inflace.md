---
layout: post
title: Mýtus ziskové inflace
date: 2023-09-29 00:00:00
description: "„Zisková inflace“. To je termín, který jednoznačně dominuje tuzemské měnověpolitické debatě (alespoň v\_posledních měsících). Je však skutečně pravdou, že za dvojcifernou inflaci mohou zvyšující se zisky firem?"
author: Štěpán Drábek
featured: true
categories:
  - ekonomie
featured_image: /uploads/ceta-ziskova-inflace.jpeg
download: ceta-ziskova-inflace.pdf
seo:
  title: >-
    Kryptoměny – seriózní platební nástroj, nebo nejzábavnější způsob, jak
    přijít o peníze?
  description: >-
    Kryptoměny jako možný platební prostředek budoucnosti. To bylo téma
    letošního ročníku soutěže pro studenty SŠ.
  social_image:
  twitter_card: >-
    Štěpán Drábek, Ekonomie Jednoduše, Kryptoměny, Bitcoin, budoucnost peněz,
    soutěž
  keywords: >-
    Štěpán Drábek, Ekonomie Jednoduše, Kryptoměny, Bitcoin, budoucnost peněz,
    soutěž
  hide-from-google: false
_comments:
  title: Max 70 characters
  social_image: landscape 1200 x 600px
---
Článek vyšel pro&nbsp;**Centrum ekonomických a tržních analýz (CETA)**. Odkaz:

[https://e-news.cz/nazory/ceta-mytus-ziskove-inflace/](https://e-news.cz/nazory/ceta-mytus-ziskove-inflace/){: target="_blank" rel="noopener"}



„Zisková inflace“. To je termín, který jednoznačně dominuje tuzemské měnověpolitické debatě (alespoň v posledních měsících). Dokonce i nejmenovaný český profesor ekonomie působící na prestižní americké univerzitě se uchýlil k tomu, že naši inflaci nazval „ziskovou“. A nebyl sám – brzy jej následovali někteří další ekonomové. Je však skutečně pravdou, že za dvojcifernou inflaci mohou zvyšující se zisky firem?



Je to přece zcela zřejmé – drtivé většině zaměstnanců v posledních letech významně klesly reálné příjmy. A hle – mnohým firmám zároveň rostly zisky, a to pozoruhodným tempem. Jak paradoxní! No není to snad postačující opodstatnění pro to, abychom z růstu naší inflace obvinili chamtivé korporace, jež si – [slovy](https://twitter.com/LukasKovanda/status/1674361722176405515){: target="_blank" rel="noopener"}&nbsp;jednoho z příznivců této teze – „mastí kapsy“ na nebohých spotřebitelích? Ne, rozhodně to není takto jednoduché.



Z výpočtu HDP *ex definitione* vyplývá, že se růst nominálního hrubého domácího produktu musí v určitém poměru rozdělit mezi zisky firem a mzdy zaměstnanců. Inflaci bychom proto vždy mohli označit za „ziskovou“, nebo „mzdovou“ v závislosti na tom, která možnost zrovna převažuje. To ale není vysvětlení toho, proč inflace a nominální HDP roste, nýbrž pouze nicneříkající výrok podobající se jiným tautologickým tvrzením.



Vzrůstající inflaci by bylo možné touto logikou označit za „ziskovou“ leda tehdy, když by významně vzrostla monopolní síla firem v určitých odvětvích. Takový nepříjemný exogenní faktor, kterým je nepříznivý nákladový šok, by však zavinil vyšší inflaci, ale současně nižší reálný produkt. Jenže nic takového jsme zkrátka nepozorovali. Pravdou naopak je, že kvůli příliš uvolněné měnové politice v předchozím období vzrostla celková poptávka v ekonomice, a ta způsobila růst míry inflace i reálné produkce. Proto rostl i nominální HDP, což můžeme jasně doložit na datech.



![](/uploads/vydaje-na-nom-hdp.png){: .small-centered-image width="1404" height="912"}



*Vývoj nominálního HDP v mil. Kč (výdaje na HDP, sezónně očištěno; běžné ceny; čtvrtletní data). Zdroj: ČNB, ARAD*



Přední český (makro)ekonom Pavel Potužák svůj závěr [shrnuje slovy](https://x.com/PavelPotuzak/status/1691752675564486765?s=20){: target="_blank" rel="noopener"}: *„Růst marží není příčinou, ale důsledkem inflace.“* A vskutku – růst zisků firem je průvodním jevem inflačního procesu. Patrný časový soulad mezi těmito jevy přitom některé svádí k názoru, že mezi nimi existuje i příčinná souvislost. To je nicméně hluboký omyl.