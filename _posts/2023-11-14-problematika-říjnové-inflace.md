---
layout: post
title: Problematika říjnové inflace
date: 2023-11-14 00:00:00
description: "Český statistický úřad (ČSÚ) dne 10. 11. zveřejnil data o říjnové inflaci. Ta v\_meziročním vyjádření čítá 8,5 %, tedy o 1,6 % více než zářijových 6,9 %. Co za tímto „růstem“ míry inflace stojí?"
author: Štěpán Drábek
featured: true
categories:
  - ekonomie
featured_image: /uploads/prispevky-rustu-rijnove-inflace.png
download: rijnova-inflace.pdf
seo:
  title: Problematika říjnové inflace
  description: "Český statistický úřad (ČSÚ) dne 10. 11. zveřejnil data o říjnové inflaci. Ta v\_meziročním vyjádření čítá 8,5 %, tedy o 1,6 % více než zářijových 6,9 %. Co za tímto „růstem“ míry inflace stojí?"
  social_image:
  twitter_card: >-
    Štěpán Drábek, Ekonomie Jednoduše, inflace, ČNB, ČSÚ, Česká národní banka,
    CETA, Centrum ekonomických a tržních analýz, říjen, říjnová inflace, 2023
  keywords: >-
    Štěpán Drábek, Ekonomie Jednoduše, inflace, ČNB, ČSÚ, Česká národní banka,
    CETA, Centrum ekonomických a tržních analýz, říjen, říjnová inflace, 2023
  hide-from-google: false
_comments:
  title: Max 70 characters
  social_image: landscape 1200 x 600px
---
Článek vyšel pro&nbsp;**Centrum ekonomických a tržních analýz (CETA)**. Odkaz:&nbsp;[https://e-news.cz/analyzy/ceta-problematika-rijnove-inflace/](https://e-news.cz/analyzy/ceta-problematika-rijnove-inflace/){: target="_blank" rel="noopener"}



Český statistický úřad (ČSÚ) dne 10. 11. zveřejnil data o říjnové inflaci. Ta v meziročním vyjádření čítá 8,5 %, tedy o 1,6 % více než zářijových 6,9 %. Co za tímto „růstem“ míry inflace stojí?



![](/uploads/inflace-rijen.png){: .small-centered-image width="1298" height="495"}



*Vývoj spotřebitelských cen v ČR. Zdroj:* [*ČNB, ARAD*](https://www.cnb.cz/arad/#/cs/indicators){: target="_blank" rel="noopener"}



Ačkoli meziměsíční inflace několik měsíců v řadě setrvale klesá, ta meziroční v říjnu náhle značně vzrostla. Jak je to vůbec možné? Jedná se o čistě technický, statistický efekt nízké srovnávací základny loňského roku, kdy byla inflace výrazně snížena vlivem dopadu úsporného tarifu na ceny elektřiny. Jak uvádí ČSÚ, kdybychom Úsporný tarif do výpočtu míry inflace nezahrnuli, cenový růst by v září činil podstatně nižších 5,8 %. Následující obrázek srovnává vývoj míry inflace s tím, jaký by zaznamenala, kdybychom data očistili o vliv úsporného tarifu a poplatku za obnovitelné zdroje energie.



![](/uploads/rijnova-inflace-ocistena.png){: .small-centered-image width="712" height="526"}



*Meziroční inflace očištěná o vliv úsporného tarifu a poplatku OZE. Zdroj:* [*ČNB, čnBlog*](https://www.cnb.cz/cs/o_cnb/cnblog/Na-podzim-bude-inflace-zubata-nez-zacatkem-roku-spadne-k-cili/){: target="_blank" rel="noopener"}



Říjnovou inflace tedy táhne cenový vývoj několik čtvrtletí nazpět, nikoli ten aktuální. V současné inflaci jinými slovy zcela dominuje vliv začátku letošního roku. Proto tento statistický údaj mnoho nevypovídá o skutečném vývoji cen. To ilustruje následující graf.



![](/uploads/prispevky-rustu-rijnove-inflace.png){: .small-centered-image width="571" height="476"}



*Příspěvky meziměsíčního vývoje k meziroční inflaci. Zdroj:* [*ČNB, čnBlog*](https://www.cnb.cz/cs/o_cnb/cnblog/Soucasna-inflace-je-veci-minulosti/){: target="_blank" rel="noopener"}



Tento „inflační paradox“, jak jej ve svém [článku na blogu České národní banky](https://www.cnb.cz/cs/o_cnb/cnblog/Inflacni-paradox-rijnova-inflace-vyskoci-inbspkdyby-se-uz-nezdrazovalo/){: target="_blank" rel="noopener"} nazvali ekonomové Jiří Schwarz ml. a Tomáš Adam, rozhodně není žádným důkazem neúspěšného boje ČNB s inflací. Stejně jako došlo v říjnu ke skokovému nárůstu meziroční míry inflace, totiž dojde na začátku příštího roku k podobně strmému propadu tempa růstu spotřebitelských cen v meziročním vyjádření. Právě lednová míra inflace pro nás bude naprosto rozhodující. Právě tou totiž budeme následně schopni posoudit úspěch dezinflačního procesu naší centrální banky.