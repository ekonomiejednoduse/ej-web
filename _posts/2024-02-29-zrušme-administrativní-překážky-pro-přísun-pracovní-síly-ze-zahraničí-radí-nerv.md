---
layout: post
title: >-
  Zrušme administrativní překážky pro přísun pracovní síly ze zahraničí, radí
  NERV
date: 2024-02-29 00:00:00
description: "Nedávno zveřejněný dokument NERV věnující se vládním opatřením pro podporu dodatečného ekonomického růstu naší země obsahuje řadu podnětných návrhů.  Jedním z\_nich je usnadnění vykonávání pracovní činnosti v\_ČR pro cizince, jímž se budeme zabývat právě v\_tomto článku."
author: Štěpán Drábek
featured: true
categories:
  - ekonomie
featured_image: /uploads/administrativa.jpeg
download: ruseni-administrativnich-prekazek.pdf
seo:
  title: >-
    Zrušme administrativní překážky pro přísun pracovní síly ze zahraničí, radí
    NERV
  description: "Nedávno zveřejněný dokument NERV věnující se vládním opatřením pro podporu dodatečného ekonomického růstu naší země obsahuje řadu podnětných návrhů.  Jedním z\_nich je usnadnění vykonávání pracovní činnosti v\_ČR pro cizince, jímž se budeme zabývat právě v\_tomto článku."
  social_image:
  twitter_card: >-
    Štěpán Drábek, Ekonomie Jednoduše, NERV, návrhy NERVu, CETA, Národní
    ekonomická rada vlády, Centrum ekonomických a tržních analýz,
    administrativní překážky, vysoké školy, pracovní síla, trh práce,
    nezaměstnanost
  keywords: >-
    Štěpán Drábek, Ekonomie Jednoduše, NERV, návrhy NERVu, CETA, Národní
    ekonomická rada vlády, Centrum ekonomických a tržních analýz,
    administrativní překážky, vysoké školy, pracovní síla, trh práce,
    nezaměstnanost
  hide-from-google: false
_comments:
  title: Max 70 characters
  social_image: landscape 1200 x 600px
---
Článek vyšel pro&nbsp;**Centrum ekonomických a tržních analýz (CETA)**. Odkaz:&nbsp;[https://e-news.cz/seznam-cz/ceta-zrusme-administrativni-prekazky-pro-prisun-pracovni-sily-ze-zahranici-radi-nerv/](https://e-news.cz/seznam-cz/ceta-zrusme-administrativni-prekazky-pro-prisun-pracovni-sily-ze-zahranici-radi-nerv/){: target="_blank" rel="noopener"}



Nedávno zveřejněný obšírný [dokument](https://vlada.gov.cz/assets/ppov/NERV/aktuality/navrhy-NERV.pdf){: target="_blank" rel="noopener"} Národní ekonomické rady vlády (NERV) věnující se vládním opatřením pro podporu dodatečného ekonomického růstu naší země obsahuje řadu podnětných návrhů. Jedním z nich je usnadnění vykonávání pracovní činnosti v ČR pro cizince, jímž se budeme zabývat právě v tomto článku.



Jedním ze strukturálních problémů české ekonomiky je chronicky nízká míra nezaměstnanosti. Z řad zaměstnavatelů lze cítit silnou poptávku po další pracovní síle, které je však zoufalý nedostatek. Ačkoli lednová měsíční míra nezaměstnanosti zaznamenala nezanedbatelný nárůst, když dle výpočtu MPSV dosáhla hodnoty rovných 4 %, stále se nachází na mimořádně nízkých úrovních.



![](/uploads/nezamestnanost-24.png){: width="1794" height="414"}



*Míra nezaměstnanosti. Zdroj: ČNB, ARAD (data MPSV). Pozn.: měsíční data; index k ultimu období; vyjádřeno v procentech (%)*



NERV proto ve svém dokumentu dedikoval českému trhu práce celou sekci obsahující 10 konkrétních návrhů. Jedním z nich je „smart řízení pracovní síly ze zahraničí“. Jedná se ve zkratce o odstraňování nežádoucích administrativních překážek pro příchod cizinců do ČR za účelem vykonávání pracovní činnosti a zároveň o snižování neúměrných požadavků na jejich profesní výkon. &nbsp;



Jmenovitě by tak mělo jít například o zjednodušení zbytečně komplikovaného a nepřehledného procesu nostrifikace diplomů a profesních osvědčení nebo snížení přílišných atestačních nároků.



Není divu, že má tento (v pořadí první) návrh NERV plnou podporu ze strany svých jednotlivých členů. Novou pracovní sílu český trh práce opravdu potřebuje. Takovéto opatření by nejen dlouhodobě podporovalo (extenzivní) ekonomický růst, nýbrž by také zvyšovalo příjmy pro státní rozpočet skrze výběr daní a zmírnilo značná rizika plynoucí z nepříznivého demografického vývoje, a to díky vyššímu výběru zdravotního a sociálního pojištění.