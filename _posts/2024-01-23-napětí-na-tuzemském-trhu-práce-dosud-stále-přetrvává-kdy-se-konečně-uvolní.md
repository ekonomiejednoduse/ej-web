---
layout: post
title: Napětí na tuzemském trhu práce dosud stále přetrvává. Kdy se konečně uvolní?
date: 2024-01-23 00:00:00
description: "Mimořádně napjatý trh práce v\_České republice představoval poslední roky významný pro-inflační faktor. Jak se od doby, kdy v\_ČR kulminovala míra inflace, u nás změnila nezaměstnanost? A jak si na tom stojíme v\_porovnání se zahraničím?"
author: Štěpán Drábek
featured: true
categories:
  - ekonomie
featured_image: /uploads/trh-prace.jpeg
download: napjaty-trh-prace.pdf
seo:
  title: Napětí na tuzemském trhu práce dosud stále přetrvává. Kdy se konečně uvolní?
  description: "Mimořádně napjatý trh práce v\_České republice představoval poslední roky významný pro-inflační faktor. Jak se od doby, kdy v\_ČR kulminovala míra inflace, u nás změnila nezaměstnanost? A jak si na tom stojíme v\_porovnání se zahraničím?"
  social_image:
  twitter_card: >-
    Štěpán Drábek, Ekonomie Jednoduše, nezaměstnanost, trh práce, inflace, ČR,
    ČNB
  keywords: >-
    Štěpán Drábek, Ekonomie Jednoduše, nezaměstnanost, trh práce, inflace, ČR,
    ČNB
  hide-from-google: false
_comments:
  title: Max 70 characters
  social_image: landscape 1200 x 600px
---
Článek vyšel pro&nbsp;**Centrum ekonomických a tržních analýz (CETA)**. Odkaz:&nbsp;[https://e-news.cz/nazory/ceta-napeti-na-tuzemskem-trhu-prace-dosud-stale-pretrvava-kdy-se-konecne-uvolni/](https://e-news.cz/nazory/ceta-napeti-na-tuzemskem-trhu-prace-dosud-stale-pretrvava-kdy-se-konecne-uvolni/){: target="_blank" rel="noopener"}



Mimořádně napjatý trh práce v České republice představoval poslední roky významný pro-inflační faktor. Jak se od doby, kdy v ČR kulminovala míra inflace – dosahujíc dříve naprosto nepředstavitelných rovných 18 % –, u nás změnila nezaměstnanost? A jak si na tom stojíme v porovnání se zahraničím?



Jedním (nikoli však jediným) z důvodů, proč byla míra inflace v ČR v posledních dvou letech setrvale jedna z nejvyšších z celé Evropské unie (EU), je nepochybně bezprecedentně nízká míra nezaměstnanosti. A míra nezaměstnanosti v ČR nebyla neobvykle nízká jen při srovnání s jejím historickým vývojem, nýbrž také při komparaci s ostatními evropskými zeměmi, potažmo celým vyspělým světem.



![](/uploads/nezamestnanost-cr-a-svet.png){: width="1228" height="843"}



*Obecná míra nezaměstnanosti v jednotlivých zemích EU. Zdroj:* [*ČNB (Král, 2024*](https://www.cnb.cz/export/sites/cnb/cs/verejnost/.galleries/pro_media/konference_projevy/vystoupeni_projevy/download/kral_20240118_praha.pdf){: target="_blank" rel="noopener"}*).*



Zatímco obecná míra nezaměstnanosti v takovém Španělsku dosáhla v listopadu roku 2023 až 11,9 %, v ČR činila pouhých 2,4 %. Jistě, lze namítat, že Španělsko nejspíše není tím státem, s nímž bychom chtěli či měli srovnávat náš makroekonomický výkon. Ovšem třeba i státy Skandinávského poloostrova či Pobaltí mají míru nezaměstnanosti násobně vyšší než my. Průměr EU přitom v tomto měsíci čítal zřetelně vyšších 5,9 %.



Situaci na tuzemském trhu práce, kde zaměstnavatelé bezútěšně hledají novou pracovní sílu, částečně pomohlo zapojení nových ukrajinských pracovníků. Ačkoli se jednalo o pomyslnou mírnou vzpruhu pro trh práce v posledních dvou letech, je přinejmenším sporné, nakolik se jedná o řešení onoho strukturálního problému.