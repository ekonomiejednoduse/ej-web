---
layout: post
title: Inflace už mele z posledního aneb konec zvýšené inflace v ČR na obzoru
date: 2024-01-20 00:00:00
description: "Dle nově zveřejněných dat Českého statistického úřadu (ČSÚ) činila míra inflace v\_ČR v\_prosinci roku 2023 v\_meziročním vyjádření 6,9 %. Meziroční inflace tak v\_porovnání s\_předchozím měsícem poklesla o 0,4 procentního bodu. Je tedy už konec zvýšené inflace v\_ČR skutečně na obzoru?"
author: Štěpán Drábek
featured: true
categories:
  - ekonomie
featured_image: /uploads/money-1685930-1920-840x440-jpg.webp
download: konec-inflace-na-obzoru.pdf
seo:
  title: Inflace už mele z posledního aneb konec zvýšené inflace v ČR na obzoru
  description: "Dle nově zveřejněných dat Českého statistického úřadu (ČSÚ) činila míra inflace v\_ČR v\_prosinci roku 2023 v\_meziročním vyjádření 6,9 %. Meziroční inflace tak v\_porovnání s\_předchozím měsícem poklesla o 0,4 procentního bodu. Je tedy už konec zvýšené inflace v\_ČR skutečně na obzoru?"
  social_image:
  twitter_card: >-
    Štěpán Drábek, Ekonomie Jednoduše, inflace, prosinec, CETA, Centrum
    ekonomických a tržních analýz, ČNB, ČSÚ
  keywords: >-
    Štěpán Drábek, Ekonomie Jednoduše, inflace, prosinec, CETA, Centrum
    ekonomických a tržních analýz, ČNB, ČSÚ
  hide-from-google: false
_comments:
  title: Max 70 characters
  social_image: landscape 1200 x 600px
---
Článek vyšel pro&nbsp;**Centrum ekonomických a tržních analýz (CETA)**. Odkaz:&nbsp;[https://e-news.cz/seznam-cz/ceta-inflace-uz-mele-z-posledniho-aneb-konec-zvysene-inflace-v-cr-na-obzoru/](https://e-news.cz/seznam-cz/ceta-inflace-uz-mele-z-posledniho-aneb-konec-zvysene-inflace-v-cr-na-obzoru/){: target="_blank" rel="noopener"}



Dle nově zveřejněných dat Českého statistického úřadu (ČSÚ) činila míra inflace v ČR v prosinci roku 2023 v meziročním vyjádření 6,9 %. Meziroční inflace tak v porovnání s předchozím měsícem poklesla o 0,4 procentního bodu. Je tedy už konec zvýšené inflace v ČR skutečně na obzoru?



![](/uploads/inflace-prosinec.png){: width="1089" height="382"}



*Vývoj spotřebitelské a jádrové inflace v ČR za poslední dva roky. Zdroj: [ČNB, ARAD](https://www.cnb.cz/arad/#/cs/home){: target="_blank" rel="noopener"}. Pozn.: SOPR=100; vyjádřeno v procentech.*



&nbsp;*&nbsp;*&nbsp;

Na začátek je nutné říci, že meziroční hodnota prosincové inflace je, obdobně jako v předchozích dvou měsících, značně ovlivněna čistě statistickým efektem nízké srovnávací základy z posledního čtvrtletí roku 2022. V říjnu roku 2022 totiž došlo k výraznému poklesu cen elektřiny v důsledku promítnutí příspěvku na úsporný tarif a odpuštění poplatku za podporované zdroje energie. A tato opatření v loňském roce „uměle“ snížila uváděnou míru inflace.



Relevantnější je tudíž hodnota inflace očištěná o tento ryze statistický vliv. Bez vlivu úsporného tarifu by inflace v prosinci činila podstatně nižších 4,2 %. Jedná se přitom o pokles o 0,5 p. b. z listopadových 4,7 %.



Na ústupu není pouze zvýšená inflace měřená vývojem spotřebitelských cen, nýbrž i její jádrová složka, která je pro měnovou politiku obzvlášť důležitá. Jádrová inflace v ČR již postupně klesá déle než rok.



Pozorovaný cenový vývoj (nejen) v prosinci loňského roku potvrzuje očekávání prognózy České národní banky (ČNB). Zatímco však její prognóza odhadovala výši prosincové inflace na rovných 7 %, ve skutečnosti byla tato ještě o 0,1 p. b. nižší, když činila 6,9 %. Dle vyjádření ČNB se už v lednu tohoto roku meziroční inflace skokově sníží, a to až do blízkosti horní hranice tolerančního pásma 2% jejího inflačního cíle (tj. poblíž hranice 3 %).