---
layout: post
title: Inflace v říjnu vzroste, přestože ceny rostou pořád pomaleji
date: 2023-10-19 00:00:00
description: >-
  Čím je způsoben statistický paradox spočívající v tom, že v říjnu roku 2023
  míra inflace v meziročním vyjádření vzroste, i kdyby se už dále nezdražovalo?
author: Štěpán Drábek
featured: true
categories:
  - ekonomie
featured_image: /uploads/1-1.png
download: inflace-rijen.pdf
seo:
  title: Inflace v říjnu vzroste, přestože ceny rostou pořád pomaleji
  description: >-
    Čím je způsoben statistický paradox spočívající v tom, že v říjnu roku 2023
    míra inflace v meziročním vyjádření vzroste, i kdyby se už dále
    nezdražovalo?
  social_image:
  twitter_card: >-
    Štěpán Drábek, Ekonomie Jednoduše, inflace, říjen 2023, inflační paradox,
    ARAD, ČNB, Tomáš Adam, Jiří Schwarz, čnBlog, Petr Sklenář
  keywords: >-
    Štěpán Drábek, Ekonomie Jednoduše, inflace, říjen 2023, inflační paradox,
    ARAD, ČNB, Tomáš Adam, Jiří Schwarz, čnBlog, Petr Sklenář
  hide-from-google: false
_comments:
  title: Max 70 characters
  social_image: landscape 1200 x 600px
---
Článek vyšel pro&nbsp;**Centrum ekonomických a tržních analýz (CETA)**. Odkaz:&nbsp;[https://e-news.cz/nazory/ceta-inflace-v-rijnu-vzroste-prestoze-ceny-rostou-porad-pomaleji/](https://e-news.cz/nazory/ceta-inflace-v-rijnu-vzroste-prestoze-ceny-rostou-porad-pomaleji/){: target="_blank" rel="noopener"}

Míra inflace v září v meziročním vyjádření klesla až na 6,9 %. Oproti srpnu se tak jedná o 1,6% pokles, což je o dost více, než kolik očekávali analytici finančního trhu. Jak [popisuje](https://www.jtbank.cz/clanky/insight/mira-inflace-v-zari-klesla-na-6-9){: target="_blank" rel="noopener"} Petr Sklenář, za touto změnou stojí výlučně zlevňující potraviny a energie.

![](/uploads/vyvoj-inflace-zari-2021-2023-2.png){: width="1670" height="395"}

*Vývoj spotřebitelských cen. Zdroj:* [*ČNB, ARAD*](https://www.cnb.cz/arad/#/cs/home){: target="_blank" rel="noopener"}*. Pozn.: měsíční data; stejné období předchozího roku = 100.*

Petr Sklenář ve společném podcastu s Miroslavem Zámečníkem [podotkl](https://open.spotify.com/episode/70RawTzsH1P2BsatHIuj4q?si=3DNCASp0Q4iGynHb-epIdQ&amp;nd=1){: target="_blank" rel="noopener"}, že nyní nastává ten nejdůležitější okamžik celého dezinflačního procesu, jelikož se právě teď rozhodne, zda se inflace dostane přímo na svoji 2% cílovou hodnotu, anebo se dále sníží pouze mírně a na delší dobu ustrne nad inflačním cílem. Ačkoli – jak [praví](https://www.cnb.cz/cs/verejnost/servis-pro-media/autorske-clanky-rozhovory-s-predstaviteli-cnb/Tomas-Holub-Vidime-jasne-znamky-toho-ze-inflace-klesa/){: target="_blank" rel="noopener"} člen bankovní rady ČNB Tomáš Holub – vidíme jasné známky toho, že inflace klesá, ČNB nad inflací ještě stále nevyhrála a jedna z největších překážek teprve čeká na své zdolání.

A jak se bude inflace vyvíjet v následujících měsících? Hned od října nás čeká jeden statistický paradox, kterému se na blogu České národní banky [věnují](https://www.cnb.cz/cs/o_cnb/cnblog/Inflacni-paradox-rijnova-inflace-vyskoci-inbspkdyby-se-uz-nezdrazovalo/){: target="_blank" rel="noopener"} ekonomové Tomáš Adam a Jiří Schwarz ml. Jde ve zkratce o to, že říjnová inflace vyskočí, i kdyby se již nezdražovalo. Zatímco do výpočtu zářijové inflace byla započítána i rekordně nízká inflace v říjnu loňského roku (–1,4 %), letošní říjnová inflace ji už obsahovat nebude. Aby nebyla udávaná inflace za říjen letošního roku vyšší než ta zářijová, musela by meziměsíční inflace v říjnu klesnout o více než 1,4 %, což je krajně nepravděpodobné.

![](/uploads/inflacni-paradox-rijen-2023-1.png){: width="1235" height="834"}

*Paradox říjnové inflace. Zdroj:* [*ČNB, čnBlog*](https://www.cnb.cz/cs/o_cnb/cnblog/Inflacni-paradox-rijnova-inflace-vyskoci-inbspkdyby-se-uz-nezdrazovalo/){: target="_blank" rel="noopener"}

A čím to vůbec je, že se v říjnu loňského roku míra inflace propadla na tak nízké hodnoty? Důvodem je, že byl v tento měsíc zaveden tzv. úsporný tarif, kvůli čemuž výrazně klesla cena spotřebního koše oproti předchozímu měsíci, a to dokonce nejvíc v celé historii samostatného českého státu.

Na závěr dodejme, že se jedná o ryze statistický efekt. Zvýšená říjnová inflace (která bude pravděpodobně čítat více než 8 %) není žádným důkazem neúspěšného dezinflačního procesu České národní banky. Všechny relevantní informace naopak nasvědčují tomu, že by se inflace v ČR měla dostat k cíli ČNB již začátkem nadcházejícího roku.