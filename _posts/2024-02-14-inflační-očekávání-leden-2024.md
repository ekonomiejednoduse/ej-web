---
layout: post
title: Inflační očekávání – leden 2024
date: 2024-02-14 00:00:00
description: "Česká národní banka (ČNB) dne 9. 2. poprvé v\_tomto roce zveřejnila data o inflačních očekáváních finančního trhu.  Jak se inflační očekávání finančního trhu změnila?"
author: Štěpán Drábek
featured: true
categories:
  - ekonomie
featured_image: /uploads/1-1.png
download: inflační-ocekavani-2024.pdf
seo:
  title: Inflační očekávání – leden 2024
  description: "Česká národní banka (ČNB) dne 9. 2. poprvé v\_tomto roce zveřejnila data o inflačních očekáváních finančního trhu.  Jak se inflační očekávání finančního trhu změnila?"
  social_image:
  twitter_card: >-
    Štěpán Drábek, Ekonomie Jednoduše, CETA, Centrum ekonomických a tržních
    analýz, inflace, inflační očekávání, leden 2024, ČNB
  keywords: >-
    Štěpán Drábek, Ekonomie Jednoduše, CETA, Centrum ekonomických a tržních
    analýz, inflace, inflační očekávání, leden 2024, ČNB
  hide-from-google: false
_comments:
  title: Max 70 characters
  social_image: landscape 1200 x 600px
---
Článek vyšel pro&nbsp;**Centrum ekonomických a tržních analýz (CETA)**. Odkaz:&nbsp;[https://e-news.cz/seznam-cz/ceta-inflacni-ocekavani-leden-2024/](https://e-news.cz/seznam-cz/ceta-inflacni-ocekavani-leden-2024/){: target="_blank" rel="noopener"}



Česká národní banka (ČNB) dne 9. 2. poprvé v tomto roce zveřejnila data o inflačních očekáváních finančního trhu. Jedná se přitom o statistické údaje, které tato instituce sbírá pravidelně.



Úvodního letošního průzkumu ČNB se dohromady zúčastnilo 18 analytiků, z toho 15 bylo domácích a zbylí tři zahraniční. Z vysbíraných údajů plyne, že se inflační očekávání analytiků finančního trhu na horizontu jednoho roku znatelně snížila, zatímco na tom tříletém zůstávají na původní úrovni.



![](/uploads/inflacni-ocekavani-2024.png){: .small-centered-image width="1066" height="409"}



*Inflační očekávání finančního trhu v horizontu jednoho a tří let. Zdroj: ČNB, ARAD*



Meziroční index spotřebitelských cen v prosinci roku 2023 klesl z listopadových hodnot o 0,4 procentního bodu na 6,9 %. Bez započtení vlivu úsporného tarifu – zavedeného již v roce 2022, leč na uváděnou míru inflace v ČR stále působícího i na konci roku loňského – by prosincová meziroční inflace vykázala daleko nižší hodnotu, a sice 4,2 %. Index spotřebitelský cen přitom v prosinci loňského roku meziměsíčně poklesl o 0,4 %.



Dle [vyjádření ČNB](https://www.cnb.cz/export/sites/cnb/cs/financni-trhy/.galleries/inflacni_ocekavani_ft/inflacni_ocekavani_ft_2024/C_inflocek_01_2024.pdf){: target="_blank" rel="noopener"} byla prosincová čísla o inflace pro mnohé analytiky finančního trhu překvapivá, jelikož se očekávala spíše meziměsíční stagnace, a o to větší meziroční dynamika indexu spotřebitelských cen.



![](/uploads/prognoza-cpi-2024.png){: .small-centered-image width="663" height="546"}



*Roční a tříletá prognóza růstu CPI ze strany analytiků finančního trhu a ČNB. Zdroj:* [*ČNB*](https://www.cnb.cz/export/sites/cnb/cs/financni-trhy/.galleries/inflacni_ocekavani_ft/inflacni_ocekavani_ft_2024/C_inflocek_01_2024.pdf){: target="_blank" rel="noopener"}



Vzhledem ke skokovému zvýšení cen na začátku roku 2023 dojde, opět z čistě statistických důvodů, k výraznému poklesu míry inflace zkraje roku letošního. Nejistota ohledně toho, nakolik se každoroční lednové přecenění statků letos projeví v míře inflace, je však podle analytiků stále značná.



[Zimní prognóza](https://www.cnb.cz/cs/menova-politika/prognoza/){: target="_blank" rel="noopener"} ČNB předpokládá, že v prvním čtvrtletí roku 2025 (tedy přesně za rok) spotřebitelské ceny meziročně vzrostou o 1,7 %. Predikce jednotlivých analytiků týkající se toho, kde se bude míra inflace touto dobou nacházet, se poněkud liší. Nejnižší odhad je přitom 2 %, kdežto ten nejvyšší činí 3,2 %.