---
layout: post
title: Dramatický nárůst vládních výdajů v posledních letech
date: 2023-11-29 00:00:00
description: >-
  Institut pro demokracii a ekonomickou analýzu (IDEA) při CERGE-EI nedávno
  zveřejnil pozoruhodnou analýzu výdajů návrhu státního rozpočtu na rok 2024.
  Jaké jsou hlavní závěry této studie?
author: Štěpán Drábek
featured: true
categories:
  - ekonomie
featured_image: /uploads/cerge-struktura-narustu-vydaju-statniho-rozpoctu-2019-2024.png
download: vladni-vydaje-2024.pdf
seo:
  title: Dramatický nárůst vládních výdajů v posledních letech
  description: >-
    Institut pro demokracii a ekonomickou analýzu (IDEA) při CERGE-EI nedávno
    zveřejnil pozoruhodnou analýzu výdajů návrhu státního rozpočtu na rok 2024.
    Jaké jsou hlavní závěry této studie?
  social_image:
  twitter_card: >-
    Štěpán Drábek, Ekonomie Jednoduše, Kryptoměny, Bitcoin, budoucnost peněz,
    soutěž
  keywords: >-
    Štěpán Drábek, Ekonomie Jednoduše, Kryptoměny, Bitcoin, budoucnost peněz,
    soutěž
  hide-from-google: false
_comments:
  title: Max 70 characters
  social_image: landscape 1200 x 600px
---
Článek vyšel pro&nbsp;**Centrum ekonomických a tržních analýz (CETA)**. Odkaz: [https://e-news.cz/seznam-cz/ceta-dramaticky-narust-vladnich-vydaju-v-poslednich-letech/](https://e-news.cz/seznam-cz/ceta-dramaticky-narust-vladnich-vydaju-v-poslednich-letech/){: target="_blank" rel="noopener"}



Institut pro demokracii a ekonomickou analýzu (IDEA) při CERGE-EI nedávno zveřejnil pozoruhodnou [analýzu](https://idea.cerge-ei.cz/files/IDEA_Studie_15_2023_Analyza_rozpoctu_1122B.pdf){: target="_blank" rel="noopener"} výdajů návrhu státního rozpočtu na rok 2024 předloženého vládou do Poslanecké sněmovny na konci září roku 2023. Velikost těchto výdajů je porovnávána s jejich finální výší v roce 2019. Mezi těmito lety přitom došlo ke dvěma naprosto zásadním událostem s rozsáhlými makroekonomickými dopady – řeč je o pandemii Covidu-19 a Ruské invazi na Ukrajině. Jaké jsou hlavní závěry této studie?



Hned v úvodu této analýzy její autoři, ekonomové Petr Jánský a Daniel Kolář, konstatují, že výdaje návrhu státního rozpočtu na rok 2024 jsou vůči roku 2019 vyšší o stěží uvěřitelných 659 miliard Kč. Jedná se tedy o 43% nárůst. Jak je vůbec možné, že vládní výdaje v posledních letech vzrostly natolik dramaticky? Odpověď je skryta v procesu využívajícím „všech skrytých sil ekonomických zákonitostí na straně destrukce“, jak o inflaci kdysi hovořil John M. Keynes. Odečteme-li totiž od tohoto závratně vysokého čísla akumulovanou inflaci v těchto letech (tj. 40,6% růst spotřebitelských cen), ukáže se nám, že v reálném vyjádření vzrostly vládní výdaje pouze mírně.



Autoři dále ukazují, že při porovnání let 2019 a 2024 je nárůst výdajů státního rozpočtu výrazně vyšší než nárůst příjmů státního rozpočtu. Zatímco výdaje vzrostly v souhrnu o již uvedených 43 %, příjmy vzrostly o zřetelně nižších 28, 9 %.



![](/uploads/narust-makrekon-velicin-od-roku-2019-cerge-1.png){: width="799" height="468"}



*Procentuální nárůst klíčových makroekonomických veličin oproti roku 2019. Zdroj:* [*IDEA, CERGE-EI*](https://idea.cerge-ei.cz/files/IDEA_Studie_15_2023_Analyza_rozpoctu_1122B.pdf){: target="_blank" rel="noopener"}*. Pozn.: 2019=100.*



Zajímavá je rovněž dekompozice celkového nárůstu výdajů státního rozpočtu. Pouhých 7 vybraných skupin výdajů představuje 90 % celkového nárůstu výdajů státního rozpočtu mezi lety 2019 a 2024 (konkrétně se jedná o 589 mld. Kč). Největší nárůst výdajů (v absolutním vyjádření) zaznamenaly nepřekvapivě důchody (včetně invalidních a vdovských). Ty od roku 2019 vzrostly o celých 234 mld. Kč, což je nárůst o obrovských 50 %. Za zmínku stojí také výdaje na obsluhu státního dluhu, jež vzrostly o ohromných 138 % (což je nárůst o 55 mld. Kč).







*Struktura nárůstu výdajů státního rozpočtu mezi lety 2019 a 2024. Zdroj:*&nbsp;[*IDEA, CERGE-EI*](https://idea.cerge-ei.cz/files/IDEA_Studie_15_2023_Analyza_rozpoctu_1122B.pdf){: target="_blank" rel="noopener"}