---
layout: post
title: Znepokojující výkon tuzemské ekonomiky
date: 2023-12-15 00:00:00
description: >-
  Dle čerstvých dat Českého statistického úřadu (ČSÚ) činila změna tuzemského
  hrubého domácího produktu očištěného o cenové, sezónní a kalendářní vlivy ve
  třetím čtvrtletí letošního roku v meziročním vyjádření –0,7 %. Co za tímto
  propadem HDP stojí?
author: Štěpán Drábek
featured: true
categories:
  - ekonomie
featured_image: /uploads/money-1685930-1920-840x440-jpg.webp
download: vykon-tuzemske-ekonomiky.pdf
seo:
  title: Znepokojující výkon tuzemské ekonomiky
  description: >-
    Dle čerstvých dat Českého statistického úřadu (ČSÚ) činila změna tuzemského
    hrubého domácího produktu očištěného o cenové, sezónní a kalendářní vlivy ve
    třetím čtvrtletí letošního roku v meziročním vyjádření –0,7 %. Co za tímto
    propadem HDP stojí?
  social_image:
  twitter_card: >-
    Štěpán Drábek, Ekonomie Jednoduše, HDP, tuzemská ekonomika, česká ekonomika,
    Hrubý domácí produkt
  keywords: >-
    Štěpán Drábek, Ekonomie Jednoduše, HDP, tuzemská ekonomika, česká ekonomika,
    Hrubý domácí produkt
  hide-from-google: false
_comments:
  title: Max 70 characters
  social_image: landscape 1200 x 600px
---
Článek vyšel pro&nbsp;**Centrum ekonomických a tržních analýz (CETA)**. Odkaz:&nbsp;[https://e-news.cz/aktuality/ceta-znepokojujici-vykon-tuzemske-ekonomiky/](https://e-news.cz/aktuality/ceta-znepokojujici-vykon-tuzemske-ekonomiky/){: target="_blank" rel="noopener"}



Dle [čerstvých dat](https://www.czso.cz/csu/czso/hdp_narodni_ucty){: target="_blank" rel="noopener"} Českého statistického úřadu (ČSÚ) činila změna tuzemského hrubého domácího produktu očištěného o cenové, sezónní a kalendářní vlivy ve třetím čtvrtletí letošního roku v meziročním vyjádření –0,7 %. Oproti předchozímu čtvrtletí je to pokles o 0,5 %. Co za tímto propadem HDP stojí a bude souhrnná ekonomické aktivita v ČR klesat i v čtvrtletích následujících?



![](/uploads/hdp-listopad-csu.png){: .small-centered-image width="3813" height="2685"}



*Vývoj HDP v ČR a EU. Zdroj:* [*ČSÚ*](https://www.czso.cz/csu/czso/hdp_narodni_ucty){: target="_blank" rel="noopener"}*. Pozn.: stálé ceny; sezónně očištěno; čtvrtletní data.*



Jak ukazuje graf výše, česká ekonomika se po mírném mezičtvrtletním růstu v první polovině roku 2023 dostala ve 3. kvartále znova do útlumu, když HDP klesl o 0,7 %. Jak vyplývá z&nbsp;[komentáře](https://www.cnb.cz/cs/verejnost/servis-pro-media/komentare-cnb-ke-zverejnenym-statistickym-udajum-o-inflaci-a-hdp/Realny-hruby-domaci-produkt-ve-3.-ctvrtleti-2023-mirne-pod-prognozou-CNB/){: target="_blank" rel="noopener"} České národní banky (ČNB), tuzemské hospodářství zaznamenává hlubší propad, než jaký predikovala podzimní makroekonomická prognóza ČNB. A jak je dále psáno v článku ČNB, tento – ve srovnání s prognózou naší centrální banky – (byť jen mírně) větší pokles reálného HDP byl dán především nižším příspěvkem vývozu zboží a služeb (tedy rozdílem mezi celkovým exportem statků a jejich importem), neboť export zboží a služeb z ČR byl negativně poznamenán hospodářskými problémy našeho hlavního obchodního partnera – Německa. Rozdíly mezi centrální bankou očekávaným vývojem jednotlivých složek HDP a jejich skutečně naměřenými hodnotami ukazuje následující tabulka:



![](/uploads/cnb-hdp.png){: .small-centered-image width="454" height="307"}
{: .center}



*Skutečný vývoj reálného HDP a predikce ČNB dle ZoMP z roku 2023. Zdroj:* [*ČNB*](https://www.cnb.cz/cs/verejnost/servis-pro-media/komentare-cnb-ke-zverejnenym-statistickym-udajum-o-inflaci-a-hdp/Realny-hruby-domaci-produkt-ve-3.-ctvrtleti-2023-mirne-pod-prognozou-CNB/){: target="_blank" rel="noopener"}*.*



Je rovněž znepokojující, že analytici finančního trhu v&nbsp;[listopadovém šetření](https://www.cnb.cz/export/sites/cnb/cs/financni-trhy/.galleries/inflacni_ocekavani_ft/inflacni_ocekavani_ft_2023/C_inflocek_11_2023.pdf){: target="_blank" rel="noopener"} ČNB očekávají, že útlum české ekonomiky bude dále pokračovat. Podzimní prognóza ČNB přitom pro rok 2023 počítá s úhrnným poklesem ekonomické aktivity o 0,4 %, ačkoli by v posledním čtvrtletí letošního roku měl výkon české ekonomiky zhruba stagnovat. Tatáž prognóza však očekává, že HDP poté v roce 2024 vzroste o 1,2 %. Odhady na souhrnný pokles HDP za rok 2023 ze strany jednotlivých analytiků finančního trhu ilustruje následující obrázek:



![](/uploads/individualni-prognozy-hdp-od-analytiku.png){: .small-centered-image width="412" height="485"}



*Individuální prognózy analytiků finančního trhu v listopadovém šetření ČNB ohledně celkového poklesu reálného HDP v roce 2023. Zdroj:* [*ČNB*](https://www.cnb.cz/export/sites/cnb/cs/financni-trhy/.galleries/inflacni_ocekavani_ft/inflacni_ocekavani_ft_2023/C_inflocek_11_2023.pdf){: target="_blank" rel="noopener"}